1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Тилорон, інозин пранобекс
b. Фамцикловір, валацикловір
*c. Ламівудин, зидовудин
d. Уміфеновір, озельтамівір
e. Ацикловір, рибавірин

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Унітіол
b. Цистамін
c. Лейцин
d. Азитроміцин
*e. Йодид калію

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. Три сортувальні групи за станом здоров'я
b. На догоспітальному етапі медичне сортування не проводиться
*c. Чотири сортувальні групи за станом здоров'я та потребою в однорідних лікувальних та евакуаційних заходах
d. Дві сортувальні групи за станом здоров'я та потребою в однорідних лікувальних та евакуаційних заходах
e. Дві сортувальні групи за потребою в евакуаційних заходах

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Незафіксовану
b. Передбачену
c. Непередбачену
*d. Несерйозну
e. Серйозну

5. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На верхній полиці
b. На нижній полиці
*c. На полиці на рівні очей
d. У закритій шафі
e. Біля входу в аптеку

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
*a. Ромашки квіток
b. Гарбуза насіння
c. Анісу плодів
d. Валеріани коренів
e. Калини плодів

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
*a. Функціонування системи якості
b. Закупівлю товарно-матеріальних цінностей
c. Фінансову звітність та облік
d. Облік та збереження майна
e. Взаємодію з органами місцевого самоврядування

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
*a. Кислоту хлористоводневу
b. Натрію гідрокарбонат
c. Натрію хлорид
d. Калію гідроксид
e. Кальцію карбонат

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику встановлення діагнозу та порядок надання першої медичної допомоги потерпілим
*b. Практику визначення ознак життя та порядок надання домедичної допомоги потерпілим
c. Практику визначення логістичних шляхів та порядок медичної евакуації потерпілим
d. Практику встановлення пріоритетів та алгоритм медичного сортування потерпілим
e. Порядок діагностування хронічних захворювань та надання першої лікарської допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Відвідування заходів безперервного розвитку (майстер-класів)
c. Проходження перепідготовки на циклах тематичного удосконалення
d. Публікація статей у наукових журналах
e. Участь у конференціях за напрямом професійної діяльності

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Експертна
b. Законна
*c. Еталонна
d. Заснована на винагороді
e. Заснована на примусі

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
*a. Asteraceae
b. Pinaceae
c. Myrtaceae
d. Lamiaceae
e. Apiaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
a. Іхтіол
*b. Протаргол
c. Коларгол
d. Рибофлавін
e. Танін

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
a. Позитивний
b. Абсолютно нееластичний
c. Еластичний
*d. Нееластичний
e. Абсолютно еластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Інуліну
b. Глікогену
c. Хітину
*d. Слизу
e. Муреїну

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 30 календарних днів
b. 60 календарних днів
c. 10 календарних днів
*d. 90 календарних днів
e. 20 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Серйозну
b. Незафіксовану
c. Несерйозну
d. Непередбачену
*e. Передбачену

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
a. Печінки
b. Підшлункової залози
c. Нирок
d. Серця
*e. Щитоподібної залози

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Центральний орган виконавчої влади, що забезпечує формування державної політики у сфері цивільного захисту
*b. Центральний орган виконавчої влади, що реалізує державну політику у сфері цивільного захисту
c. Кабінет Міністрів України
d. Раду міністрів Автономної Республіки Крим, обласні Київську та Севастопольську міські державні адміністрації
e. Службу медицини катастроф України

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
*a. Кровоспинні
b. Протигрибкові
c. Протиалергійні
d. Знеболювальні
e. Протизапальні

21. Яку основу використовують під час виготовлення мазей для дітей, якщо в рецепті немає інших вказівок?
a. Стерильну вазелін-ланолінову (1:1)
*b. Стерильну вазелін-ланолінову (9:1)
c. Стерильну поліетиленоксидну
d. Вазелін
e. Вазелін сорту "Для очних мазей"

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
a. Монопольні
*b. Демпінгові
c. Регульовані
d. Договірні
e. Фіксовані

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Розчин водню пероксиду
b. Метилцелюлоза
c. Сік алое
d. Гліцерин
*e. Кислота саліцилова

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
*a. 5
b. 2
c. 3
d. 10
e. 1

25. До якої фармакологічної групи належать клавуланова кислота й тазобактам?
a. Макроліди
b. Пеніциліни
c. Тетрацикліни
d. Фторхінолони
*e. Інгібітори beta-лактамаз

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Порівняльних клінічних досліджень
b. Рандомізованих клінічних досліджень
*c. Біоеквівалентності
d. Розчинності при різних рН
e. Обмежених клінічних досліджень

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
a. Формування
b. Компактування
c. Пресування з попередньою грануляцією
*d. Пряме пресування
e. Вологе гранулювання

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
*a. Гіпертензивний криз
b. Біль в епігастрії
c. Сухий кашель
d. Зниження артеріального тиску
e. Диспепсія та нудота

29. Укажіть аналіз, за результатами якого лікарські засоби розподіляють на три групи відповідно до річного споживання.
a. XYZ
*b. АВС
c. FMR
d. VEN
e. VED

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
*a. Офлоксацину
b. Геміфлоксацину
c. Левоцетиризину
d. Норфлоксацину
e. Ципрофлоксацину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Металічний
b. Кисневий
c. Стандартний
d. Платиновий
*e. Скляний

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
*a. Відвар
b. Рідкий екстракт
c. Густий екстракт
d. Настойку
e. Настій

33. Яку з нижченаведених лікарських речовин завжди дозують за масою під час приготування лікарських форм?
a. Спирт етиловий
b. Воду очищену
c. Настойку валеріани
d. Кислоту хлористоводневу
*e. Гліцерин

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За рівнем забезпеченості гуманітарною допомогою від міжнародних постачальників у плановому порядку
c. За пріоритетністю обласних центрів без урахування логістичних шляхів у плановому порядку
d. За територіальними громадами з урахуванням їх наближеності до кордону країни у позаплановому порядку
*e. За територіальним принципом у плановому порядку з поєднанням централізованого та децентралізованого постачання

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Парацетамол, вугілля активоване, амброксол
*b. Парацетамол, мелоксикам, левофлоксацин
c. Мелоксикам, лоратадин, вугілля активоване
d. Мелоксикам, лопераміду гідрохлорид, екстракт валеріани
e. Левофлоксацин, амброксол, лопераміду гідрохлорид

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Підвищення антибактеріальної ефективності
b. Підвищення ефективності контрацепції
c. Підвищення ефективності антибактерійної терапії та контрацепції
*d. Зниження ефективності контрацепції
e. Зниження антибактеріальної ефективності

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Колориметрії
*b. Перегонки з водяною парою
c. Спектрофотометрії
d. Титриметрії
e. Гравіметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
*a. 15 мл
b. 5 мл
c. 50 мл
d. 30 мл
e. 10 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Чітко визначені ключові показники ефективності діяльності
b. Збіг цілей фахівця та організації
c. Розширення кола повноважень
*d. Невизнання досягнутих успіхів
e. Корпоративна система професійного розвитку

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Регіональний стандарт, прийнятий європейською організацією зі стандартизації
*b. Стандарт, прийнятий національним органом стандартизації та доступний для широкого кола користувачів
c. Документ, що встановлює правила, настанови чи характеристики щодо діяльності або її результатів
d. Стандарт, прийнятий міжнародною організацією зі стандартизації та доступний для широкого кола користувачів
e. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти азотної
*b. Срібла нітрату
c. Калію нітрату
d. Кислоти хлористоводневої
e. Амонію тіоціанату

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
b. Iндометацин
c. Диклофенак
d. Напроксен
*e. Целекоксиб

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
a. Глауцин
b. Преноксдіазин
c. Кодеїн
d. Бутамірат
*e. Ацетилцистеїн

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Налагоджена система нематеріальної мотивації
b. Прийняття новим співробітником своєї соціальної ролі у колективі
c. Зниження витрат, необхідних для введення нового співробітника в справи
*d. Високий рівень плинності кадрів, швидке звільнення нових співробітників
e. Визнання і сприйняття новим співробітником норм і цінностей колективу

45. Який лікарський засіб із нижченаведених можна порекомендувати вагітній жінці для усунення симптомів печії?
a. Вісмуту субцитрат
*b. Натрію альгінат
c. Омепразол
d. Алюмінію гідроксид
e. Алюмінію фосфат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Сухий кашель
*b. Енцефалопатія
c. Діарея
d. Дисбактеріоз
e. Гіперфосфатемія

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
a. Команди медицини катастроф різних типів
b. Команда медицини катастроф шостого типу
c. Команда медицини катастроф другого типу
*d. Команда медицини катастроф першого типу
e. Бригада швидкої екстреної (швидкої) медичної допомоги

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
*a. Доксазозин
b. Лізиноприл
c. Клонідин
d. Ірбесартан
e. Бісопролол

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
a. Глюкози моногідрат
b. Натрію хлорид
c. Лимонна кислота
*d. Хініну гідрохлорид
e. Фруктози дигідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Дуже легкорозчинна
b. Малорозчинна
c. Частково розчинна
d. Помірно розчинна
*e. Легкорозчинна

51. До складу якої з нижченаведених рослин входять фітоестрогени?
a. Барвінок рожевий
b. Бузина чорна
c. Горицвіт весняний
d. Ефедра хвощова
*e. Хміль звичайний

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Розчиняють у всій основі
b. Розчиняють у спирто-водо-гліцериновій суміші (1:6:3) незалежно від прописаної кількості
c. Розчиняють у частині основи
d. Додають у вигляді порошку, подрібненого до максимального ступеня дисперсності
*e. Розчиняють у мінімальній кількості води, емульгують ланоліном

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. За фактичною потребою та з урахуванням їх забезпеченості до кінця року
b. З урахуванням потреб та можливостей здійснення замовлень медичного майна
c. На підставі фактичних запитів військових частин
*d. На підставі норм постачання та забезпеченості медичним майном на початок року
e. За власним бажанням військових частин

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
a. До 45 хв
b. До 30 хв
c. До 60 хв
d. До 15 хв
*e. До 5 хв

55. Який економічний показник дозволяє оцінити ефективність торгово-фінансової та виробничої діяльності аптеки?
a. Торговельні накладення
b. Товарообіговість
c. Сальдо
*d. Рентабельність
e. Інкрементальний показник

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
*a. Виконання зовнішнього масажу серця
b. Виконання конікотомії
c. Уведення аміодарону чи лідокаїну
d. Застосування потрійного прийому Сафара
e. Уведення атропіну та адреналіну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
a. При кровотечі у плевральній порожнині
b. При струсі головного мозку
c. При підозрі на повну асфіксію
*d. При порушенні прохідності верхніх дихальних шляхів
e. При підозрі на кульове поранення шиї

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
a. Розчиняють у гарячій воді
b. Розчиняють у попередньо профільтрованій чи процідженій воді
c. Під час розчинення додають натрію гідрокарбонат
d. Розчиняють у насиченому розчині калію йодиду
*e. Подрібнюють із невеликою кількістю води перед розчиненням

59. Із якою з фармакопей світу гармонізована будова Державної Фармакопеї України 2-го видання?
a. Фармакопеєю США
b. Британською Фармакопеєю
c. Японською Фармакопеєю
*d. Європейською Фармакопеєю
e. Фармакопеєю Німеччини

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Виробничий
*b. Прямолінійний
c. Кумулятивний
d. Прискореного зменшення залишкової вартості
e. Зменшення залишкової вартості

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Полісахаридів
b. Кумаринів
*c. Флавоноїдів
d. Ефірних олій
e. Алкалоїдів

62. У яких умовах повинні зберігатися дієтичні добавки в аптечному закладі?
a. У сухому місці
b. Разом із рослинною сировиною
c. У темному місці
*d. Окремо від іншої продукції
e. Разом із іншими лікарськими засобами

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
a. Рідке середовище - кислота оцтова, температура 15-25^oС
b. Рідке середовище - вода, температура 45-50^oС
*c. Рідке середовище - вода, температура 15-25^oС
d. Рідке середовище - фосфатний буферний розчин рН=6,8, температура 15-25^oС
e. Рідке середовище - розчин кислоти хлористоводневої, температура 15-25^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Танін
b. Ментол
*c. Ксероформ
d. Протаргол
e. Олія оливкова

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
*a. Спрямувати відвідувача до лікаря для корекції антигіпертензивної терапії
b. Здійснити самостійно корекцію дози еналаприлу в бік зменшення
c. Запропонувати парові інгаляції
d. Порекомендувати ліки від сухого кашлю
e. Замінити самостійно еналаприл на інший лікарський засіб із цієї групи

66. Який жарознижувальний лікарський засіб є препаратом вибору для дитини віком 7 місяців?
a. Ацетилсаліцилова кислота (таблетки)
b. Парацетамол (таблетки)
c. Німесулід (порошок)
*d. Парацетамол (суспензія)
e. Ібупрофен (капсули)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
a. Неврологічних
b. Онкологічних
c. Тропічних (малярії)
*d. Рідкісних (орфанних)
e. Гастроентерологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
*a. Бутирол
b. Желатинно-гліцеринову основу
c. Масло какао
d. Поліетиленоксидну основу
e. Масло лавра черешкового

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник Держлікслужби з лікарських засобів
b. Начальник військово-польової аптеки
*c. Начальник служби забезпечення медичним майном
d. Військовий лікар
e. Начальник генерального штабу

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
a. Помірна достовірність - В
b. -
*c. Невизначена достовірність - D
d. Обмежена достовірність - С
e. Висока достовірність - А

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Застосуванням мийних засобів
*b. Сухе прибирання
c. Використання окремого інвентаря
d. Дератизація
e. Дезінфекція

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Застосовують для затирання пор ступки
*b. Розтирають зі спиртом етиловим
c. Використовують тритурацію
d. Додають в останню чергу
e. Застосовують метод "тришаровості"

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Органолептичного
b. Письмового
c. Хімічного
*d. Фізичного
e. Опитувального

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
*a. Для запобігання утворенню голкоподібних кристалів у канальцях нирок
b. Для запобігання кумуляції лікарського засобу
c. Для отримання швидшого ефекту від препарату
d. Для попередження гепатотоксичності препарату
e. Для кращого всмоктування препарату

75. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
*b. Амбазон, Гексетидин, Декаметоксин
c. Ксилометазолін, Оксиметазолін, Трамазолін
d. Ацетилсаліцилова кислота, Парацетамол, Метамізол натрію
e. Сульфатіазол, Сульфаніламід, Хлорамфен

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Кваліфікація фахівців
b. Прекваліфікація виробництва
c. Валідація методик
d. Сертифікація процесу
*e. Випробування стабільності ЛЗ

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
*a. Пластир нашкірний
b. Гідрогель
c. Крем ліпофільний
d. Ліпофільний гель
e. Припарка

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Римантадин
*b. Валацикловір
c. Інтерферон
d. Специфічний імуноглобулін
e. Тилорон

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
*a. Бойові санітарні втрати
b. -
c. Загальні втрати особового складу військ
d. Незворотні втрати особового складу військ
e. Небойові санітарні втрати

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
a. Коалесценція
b. Інверсія
*c. Ресуспендованість
d. Термодинамічна стійкість
e. Кінетична нестійкість

81. Укажіть лікарську форму, що є густою рідиною або драглеподібною масою, яка плавиться за температури тіла.
*a. Лінімент
b. Емульсія
c. Суспензія
d. Паста
e. Мазь

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Амікацин
c. Клотримазол
d. Лінкоміцин
*e. Ністатин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Примітках до фінансової звітності
b. Звіті про рух грошових коштів
c. Звіті про власний капітал
d. Звіті про фінансові результати
*e. Балансі підприємства

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Стабілізатори
b. Пролонгатори
*c. Консерванти
d. Солюбілізатори
e. Розчинники

85. Яка ознака з нижченаведених характерна для відкритого перелому кісток кінцівки?
*a. Кровотеча з рани
b. Зміна довжини кінцівки
c. Припухлість у ділянці ураження
d. Гематома в ділянці перелому
e. -

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
b. АВС
c. VED
*d. SWOT
e. VEN

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Абстрагування
b. Формалізацію
*c. Рандомізацію
d. Індивідуалізацію
e. Валідацію

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
*b. Кров'яниста діарея
c. Гостра діарея
d. Водяниста діарея
e. Діарея мандрівників

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Воду очищену
b. Ацетилфталілцелюлозу
*c. Тальк
d. Ксиліт
e. Натрію гідрокарбонат

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Полісахаридів
b. Флавоноїдів
c. Алкалоїдів
d. Гідроксикоричних кислот
*e. Танінів

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
b. Ципрофлоксацин
c. Домперидон
d. Урсодезоксихолева кислота
*e. Алопуринол

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
*a. Фотосенсибілізацію
b. Зниження артеріального тиску
c. Гепатотоксичність
d. Порушення слуху
e. Нефротоксичність

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Український науковий фармакопейний центр якості лікарських засобів
b. Всесвітня організація охорони здоров'я
c. Міністерство охорони здоров'я України
d. Державний експертний центр
*e. Державна служба України з лікарських засобів та контролю за наркотиками

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
a. 60%
b. 90%
*c. 70%
d. 95%
e. 96%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Маслу какао
*b. Іхтіолу
c. Екстракту красавки
d. Бутиролу
e. Стрептоциду

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Натрію гідроксид
b. Калію хлорид
c. Калію бромід
*d. Натрію едетат
e. Калію гідроксид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
a. Піридоксин
b. Фуросемід
c. Ціанокобаламін
*d. Індометацин
e. Парацетамол

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Декстран
b. Желатин
c. Натрій карбоксиметилцелюлоза
d. Колаген
*e. Пектин

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Апаратне та інструментальне
*b. Інвентарне та витратне
c. Фармацевтичне та лікувальне
d. Лабораторне та санітарно-господарче
e. Спеціальне та споживче

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Підвищення артеріального тиску
b. Виникнення закрепу
c. Розвиток порушень серцевого ритму
*d. Потрапляння їх у легені та розвиток пневмонії
e. Кандидозу верхніх дихальних шляхів

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
a. Бланк-замовлення
*b. Карту-повідомлення
c. Ф-1
d. Ф-3
e. Касовий ордер

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Mycoplasma pneumoniae
b. Streptococcus pneumoniae
*c. Helicobacter pylori
d. Chlamydia pneumoniae
e. Haemophilus influenzae

103. Яким чином визначається однорідність супозиторіїв екстемпорального виготовлення?
a. Рефрактометрично
b. Візуально на поперечному зрізі
*c. Візуально на поздовжньому зрізі
d. За допомогою ситового аналізу
e. Мікроскопічно

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Полісахаридами
b. Ксантонами
c. Простими фенолами
d. Кумаринами
*e. Антраценпохідними

105. Який метод застосовують у фармацевтичній промисловості під час виготовлення м'яких желатинових капсул без шва?
a. Нашарування
b. Плівковий
*c. Крапельний
d. Пресування
e. Занурення

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
*b. Скраб
c. Пінка
d. Гель
e. Віск

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичного пункту та евакуаційний взвод
*b. Аптека медичної роти та медичний склад
c. Аптека медичної роти та стабілізаційний пункт медичної роти
d. Аптека медичного пункту та пункт управління
e. Склад і пересувна ремонтна група

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Дифузійні
b. Осмотичні
*c. Біорозчинні
d. Нерозчинні
e. Мінімси

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
b. Дягелю кореневища
c. Вільхи супліддя
d. Кропу плоди
*e. Гарбуза насіння

110. Який вид контролю здійснює уповноважена особа аптеки під час надходження лікарських засобів від постачальника?
a. Опитувальний
*b. Візуальний
c. Хімічний
d. Контроль при відпуску
e. Фізичний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
*a. Беклометазон
b. Азеластин
c. Фенілефрин
d. Нафазолін
e. Ксилометазолін

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Ловастатин
b. Лансопразол
*c. Лідокаїн
d. Лізиноприл
e. Лінкоміцин

113. Укажіть періодичність зміни технологічного одягу та взуття працівниками аптечного закладу.
a. Не рідше ніж 1 раз на 10 днів
b. Не рідше ніж 1 раз на місяць
c. Не рідше ніж 2 рази на місяць
d. Не рідше ніж 1 раз на тиждень
*e. Не рідше ніж 2 рази на тиждень

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:10
b. 1:30
*c. 1:20
d. 1:5
e. 1:1

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
a. Буркуну траву
*b. Подорожника великого листя
c. Шипшини плоди
d. Розторопші плоди
e. Вільхи супліддя

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
*a. Перешкоджання потраплянню повітря в рану при зовнішньому відкритому пневмотораксі
b. Зменшення тепловтрат чи перегрівання людського тіла в екстрених випадках
c. Транспортної іммобілізації кінцівки при частковій ампутації
d. Знерухомлення кінцівки при відкритих переломах, де зламана кістка виступає назовні
e. Зупинки масивної зовнішньої кровотечі при вогнепальному пораненні голови

117. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за низької температури
b. Швидко відважувати на пергаментному папері, тому що ця речовина летка та її пари здатні діяти на метал
c. Відважувати на пергаментному папері, тому що ця речовина залишає забарвлений слід
*d. Відважувати на пергаментному папері, уникаючи торкання пальцями (можливі опіки)
e. Розчиняти за високої температури

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
a. Амлодипін
b. Нітрогліцерин
*c. Каптоприл
d. Фуросемід
e. Ніфедипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Насичення
b. Розвитку та випробувань
c. Зрілості
d. Зростання
*e. Спадання

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
a. Левоцетиризин
b. Хлоропірамін
*c. Фексофенадин
d. Азеластин
e. Лоратадин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Метилцелюлоза
c. Желатоза
d. Твін-80
e. Ксантинова камедь

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Гліцин
b. Пентанол
*c. Вода
d. Етанол
e. Гідразин

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У сільській місцевості у разі відсутності аптечного пункту
b. У межах територій, на яких уведено надзвичайний стан, на період надзвичайного стану
c. У межах територій, де ведуться активні бойові дії, за переліком, затвердженим Мінреінтеграції
d. У сільській місцевості у разі відсутності аптеки
*e. В обласних центрах та містах на території України з кількістю населення понад 100 тисяч осіб

124. Застосування якого з нижченаведених антибіотиків може викликати побічну дію - синдром "червоної людини"?
a. Азитроміцину
*b. Ванкоміцину
c. Стрептоміцину
d. Доксицикліну
e. Рифампіцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 15 календарних днів
b. 20 календарних днів
*c. 10 календарних днів
d. 60 календарних днів
e. 30 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
a. Хімічна взаємодія
*b. Незмішуваність інгредієнтів
c. Коагуляція колоїдної системи
d. Розшарування емульсії
e. Нерозчинність інгредієнтів

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Дифеніламін
b. Тіогліколева кислота
c. Гідроксихінолін
d. Калію тетрайодомеркурат
*e. Тіоацетамід

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Відпуск лікарських засобів
b. Залучення більшої кількості відвідувачів
*c. Здоров'я пацієнта
d. Прибуток
e. Підвищення виручки

129. Яка побічна реакція найчастіше виникає під час застосування антацидів, що містять магній?
*a. Послаблююча дія
b. Закреп
c. Нефротоксичність
d. Гепатотоксичність
e. Агранулоцитоз

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Етакредину лактат
*b. Калію перманганат
c. Кислота борна
d. Натрію хлорид
e. Міді сульфат

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
a. Нежить
b. Підвищення температури тіла до субфебрильної
c. Незначна слабкість
d. Сухий помірний кашель
*e. Порушення ковтання

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
a. Карбапенеми
b. Монобактами
c. Аміноглікозиди
d. Пеніциліни
*e. Цефалоспорини

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Бензилбензоат
b. Повідон-йод
c. Оксид цинку
*d. Ацикловір
e. Перметрин

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Первинна
*b. Соціально-психологічна
c. Психофізіологічна
d. Професійна
e. Вторинна

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Протаргол
*b. Азеластин
c. Нафазолін
d. Оксиметазолін
e. Ксилометазолін

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Два
b. Чотири
c. Три
d. П'ять
*e. Один

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Бромгексин
b. Глауцин
c. Бутамірат
d. Ацетилцистеїн
*e. Амброксол

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
a. Розсіяному склерозі
b. COVID-19
*c. СНІДу та ВІЛ-інфекції
d. Церебральному паралічі
e. Туберкульозі

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Температуру плавлення
*b. Оптичну густину
c. Динамічну в'язкість
d. Кут обертання
e. Температуру кипіння

140. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
b. Рентабельність
c. Торгові накладення
d. Прибуток
*e. Продуктивність праці

141. Укажіть речовину, водний розчин якої фармацевт фільтрує гарячим крізь паперовий фільтр.
*a. Кальцію глюконат
b. Кислота борна
c. Міді сульфат
d. Йод
e. Натрію тетраборат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Гепарин, Троксерутин, Есцин
b. Кислота ацетилсаліцилова, Метамізол натрію, Парацетамол
*c. Ібупрофен, Індометацин, Німесулід
d. Сульфадіазин срібла, Сульфатіазол, Сульфаніламід
e. Хлорамфенікол, Декаметоксин, Кислота мефенамінова

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
*a. Міністерство охорони здоров'я України
b. Центр екстреної медичної допомоги та медицини катастроф
c. Органи місцевого самоврядування
d. Суб'єкт національного рівня координації функціонування служби медицини катастроф
e. Український науково-практичний центр екстреної медичної допомоги та медицини катастроф МОЗ України

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Тератогенна дія
b. Канцерогенна дія
c. Гіперреактивність
*d. Тахіфілаксія
e. Ідіосинкразія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
*a. Дітям до 14 років
b. Заборону не встановлено
c. Підліткам 15-18 років
d. Особам похилого віку
e. Покупцям із психічними захворюваннями

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
a. Промислово виготовлені в Україні для експортування
b. Увезені в Україну імпортні ЛЗ для реалізації на вітчизняному ринку
*c. Виготовлені в аптеці на замовлення лікувально-профілактичного закладу
d. Промислово виготовлені в Україні для лікування орфанних захворювань
e. Промислово виготовлені в Україні для лікування онкологічних хворих

147. Укажіть ефірну олію, основним компонентом якої є цинеол.
*a. Евкаліптова
b. Лимонна
c. Шавлієва
d. М'ятна
e. Лавандова

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Лізинг
b. Строковий кредит
c. Кредит на купівлю транспорту
d. Овердрафт
*e. Кредитна лінія

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
*a. Хондротоксичних
b. Тератогенних
c. Гепатотоксичних
d. Нефротоксичних
e. Кардіотоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
*a. 10
b. 60
c. 20
d. 30
e. 15

