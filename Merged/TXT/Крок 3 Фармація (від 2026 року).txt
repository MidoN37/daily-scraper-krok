1. Які противірусні засоби прямої дії, що є інгібіторами зворотної транскриптази ВІЛ, застосовуються для антиретровірусної терапії дорослих, підлітків і дітей?
a. Уміфеновір, озельтамівір
b. Фамцикловір, валацикловір
*c. Ламівудин, зидовудин
d. Тилорон, інозин пранобекс
e. Ацикловір, рибавірин

2. Під час аварії та вибуху на атомній електростанції (АЕС) у повітря було викинуто близько 30 кг радіоактивного йоду. Який із радіопротекторів доцільно застосовувати у цьому разі?
a. Цистамін
b. Азитроміцин
c. Унітіол
d. Лейцин
*e. Йодид калію

3. Медичне сортування проводиться під час надзвичайних ситуацій, що пов'язані з великою кількістю поранених. На скільки сортувальних категорій розподіляються потерпілі та за якими категоріями?
a. На догоспітальному етапі медичне сортування не проводиться
*b. Чотири сортувальні групи за станом здоров'я та потребою в однорідних лікувальних та евакуаційних заходах
c. Дві сортувальні групи за станом здоров'я та потребою в однорідних лікувальних та евакуаційних заходах
d. Дві сортувальні групи за потребою в евакуаційних заходах
e. Три сортувальні групи за станом здоров'я

4. Про який вид побічної реакції має повідомити фармацевт через карту-повідомлення за наявності у пацієнта реакції на використання лікарського засобу, характер або тяжкість проявів, що не призводить до смерті, не становить загрози для життя, не вимагає госпіталізації або збільшення терміну госпіталізації, не викликає стійкої або значної непрацездатності чи інвалідності та вроджених аномалій чи вад розвитку та не має іншої важливої медичної оцінки?
a. Серйозну
*b. Несерйозну
c. Незафіксовану
d. Непередбачену
e. Передбачену

5. У якому місці найкраще розташувати новий безрецептурний препарат у залі обслуговування з позицій мерчендайзингу?
a. На нижній полиці
b. У закритій шафі
c. На верхній полиці
d. Біля входу в аптеку
*e. На полиці на рівні очей

6. Для якої рослинної сировини під час кількісного визначення ефірної олії перегонку продовжують, доки леткі сині компоненти сягнуть нижнього кінця конденсуючої системи?
a. Валеріани коренів
b. Анісу плодів
c. Гарбуза насіння
*d. Ромашки квіток
e. Калини плодів

7. За що відповідає уповноважена особа суб'єкта господарювання, яка провадить господарську діяльність із роздрібної торгівлі лікарськими засобами?
a. Фінансову звітність та облік
b. Облік та збереження майна
c. Закупівлю товарно-матеріальних цінностей
*d. Функціонування системи якості
e. Взаємодію з органами місцевого самоврядування

8. Який стабілізатор потрібно застосувати під час виготовлення екстемпорального 2%-го розчину новокаїну для ін'єкцій?
a. Натрію гідрокарбонат
b. Калію гідроксид
*c. Кислоту хлористоводневу
d. Кальцію карбонат
e. Натрію хлорид

9. У тактичній медицині під час надання домедичної допомоги пораненому застосовується правило "C–A–B–C" (сильна кровотеча, дихальні шляхи, дихання, кровообіг). Що передбачає це правило?
a. Практику визначення логістичних шляхів та порядок медичної евакуації потерпілим
b. Порядок діагностування хронічних захворювань та надання першої лікарської допомоги потерпілим
c. Практику встановлення пріоритетів та алгоритм медичного сортування потерпілим
d. Практику встановлення діагнозу та порядок надання першої медичної допомоги потерпілим
*e. Практику визначення ознак життя та порядок надання домедичної допомоги потерпілим

10. Які вимоги висуваються до спеціалістів, що не працювали понад п'ять років за зазначеною у дипломі, сертифікаті (посвідченні) спеціальністю, для отримання допуску до провадження діяльності з виробництва (виготовлення) лікарських засобів в умовах аптеки, роздрібної торгівлі лікарськими засобами?
*a. Проходження перепідготовки на циклах спеціалізації зі спеціальності
b. Відвідування заходів безперервного розвитку (майстер-класів)
c. Участь у конференціях за напрямом професійної діяльності
d. Проходження перепідготовки на циклах тематичного удосконалення
e. Публікація статей у наукових журналах

11. Яку форму влади демонструє лідер, використовуючи наявні у нього захоплюючі особисті характеристики та властивості, що охоче наслідуються підлеглими, які прагнуть бути такими самими, як він?
a. Законна
b. Заснована на примусі
*c. Еталонна
d. Заснована на винагороді
e. Експертна

12. Під час ідентифікації лікарської рослинної сировини, яка містить ефірні олії, звернули увагу на наявність залозок, що складаються з восьми клітин, розташованих у два ряди та чотири яруси. Представники якої родини мають таку особливість?
a. Myrtaceae
b. Pinaceae
*c. Asteraceae
d. Lamiaceae
e. Apiaceae

13. Який розчин готують, насипаючи лікарську речовину тонким шаром на велику поверхню води, залишаючи до розчинення?
*a. Протаргол
b. Іхтіол
c. Танін
d. Коларгол
e. Рибофлавін

14. Маркетингові дослідження, які проводила аптечна мережа, показали, що попит на певну групу лікарських засобів не змінився, незважаючи на суттєве зростання вартості товару. Про який вид попиту йдеться?
*a. Нееластичний
b. Позитивний
c. Абсолютно еластичний
d. Еластичний
e. Абсолютно нееластичний

15. В аналітичній лабораторії був визначений індекс набухання для лікарської рослинної сировини (ЛРС), що містить гетерополісахариди. Наявність якої речовини в ЛРС визначається у такий спосіб?
a. Муреїну
*b. Слизу
c. Глікогену
d. Інуліну
e. Хітину

16. Укажіть термін дії електронного рецепта, виписаного на рецептурному бланку форми №1 (ф-1), на лікарські засоби, крім наркотичних (психотропних), що підлягають відпуску за рецептом та повна вартість яких оплачується за рахунок коштів споживача.
a. 60 календарних днів
b. 10 календарних днів
c. 30 календарних днів
*d. 90 календарних днів
e. 20 календарних днів

17. Про який вид побічної реакції має повідомити фармацевт до ДП "Державний експертний центр Міністерства охорони здоров'я України" через карту-повідомлення за наявності у пацієнта реакції на використання лікарського засобу, характер або тяжкість проявів якої узгоджуються з наявною інформацією про лікарський засіб в інструкції для медичного застосування зареєстрованого лікарського засобу?
a. Непередбачену
*b. Передбачену
c. Серйозну
d. Незафіксовану
e. Несерйозну

18. Для пацієнтів із порушеннями функції якого органа існують обмеження щодо застосування лікарських засобів, які містять йод, під час симптоматичного лікування захворювань горла?
*a. Щитоподібної залози
b. Підшлункової залози
c. Нирок
d. Печінки
e. Серця

19. На кого із суб'єктів забезпечення цивільного захисту покладено завдання з організації надання домедичної допомоги постраждалим у зоні надзвичайної ситуації?
a. Кабінет Міністрів України
b. Раду міністрів Автономної Республіки Крим, обласні Київську та Севастопольську міські державні адміністрації
*c. Центральний орган виконавчої влади, що реалізує державну політику у сфері цивільного захисту
d. Центральний орган виконавчої влади, що забезпечує формування державної політики у сфері цивільного захисту
e. Службу медицини катастроф України

20. Лікарські засоби якої групи повинні перш за все входити до складу тактичної індивідуальної медичної аптечки (IFAK), що використовується для надання домедичної допомоги пораненим під час бойових дій?
a. Знеболювальні
b. Протиалергійні
c. Протигрибкові
*d. Кровоспинні
e. Протизапальні

21. Яку основу використовують під час виготовлення мазей для дітей, якщо в рецепті немає інших вказівок?
a. Вазелін сорту "Для очних мазей"
b. Стерильну поліетиленоксидну
c. Вазелін
d. Стерильну вазелін-ланолінову (1:1)
*e. Стерильну вазелін-ланолінову (9:1)

22. Залежно від змісту господарських операцій у фармації використовують різні види цін. Як називаються ціни, рівень яких штучно занижений, порівняно з цінами за звичайними комерційними операціями?
*a. Демпінгові
b. Регульовані
c. Фіксовані
d. Монопольні
e. Договірні

23. Для очищення жирної шкіри використовують лікувально-косметичні лосьйони, до складу яких уводять кератолітичні компоненти. Яка з нижченаведених речовин має такі властивості?
a. Сік алое
b. Метилцелюлоза
c. Гліцерин
d. Розчин водню пероксиду
*e. Кислота саліцилова

24. Скільки років, не враховуючи поточного року, в електронній системі охорони здоров'я зберігаються електронні рецепти на відпущені аптекою наркотичні лікарські засоби?
a. 1
*b. 5
c. 10
d. 2
e. 3

25. До якої фармакологічної групи належать клавуланова кислота й тазобактам?
*a. Інгібітори beta-лактамаз
b. Фторхінолони
c. Пеніциліни
d. Тетрацикліни
e. Макроліди

26. Результати яких досліджень є критерієм відповідності генеричного лікарського засобу оригінальному та можливості їх взаємозамінності?
a. Розчинності при різних рН
b. Порівняльних клінічних досліджень
c. Рандомізованих клінічних досліджень
*d. Біоеквівалентності
e. Обмежених клінічних досліджень

27. Який технологічний процес одержання таблеток доцільно обрати для лікарських речовин, що мають хорошу сипкість та спресовуваність?
*a. Пряме пресування
b. Формування
c. Пресування з попередньою грануляцією
d. Компактування
e. Вологе гранулювання

28. Пацієнт віком 60 років із артеріальною гіпертензією тривалий час приймав клофелін. Через деякий час після покращення стану та нормалізації артеріального тиску він раптово припинив уживання препарату. Виникнення якої побічної реакції можливе у разі раптової відміни клофеліну?
a. Біль в епігастрії
b. Сухий кашель
c. Диспепсія та нудота
d. Зниження артеріального тиску
*e. Гіпертензивний криз

29. Укажіть аналіз, за результатами якого лікарські засоби розподіляють на три групи відповідно до річного споживання.
a. XYZ
b. FMR
c. VEN
d. VED
*e. АВС

30. Розподіл рацемічної суміші дозволяє значно покращити фармакокінетичні та фармакодинамічні характеристики лікарського засобу. Рацемічним ізомером якого препарату є левофлоксацин?
a. Геміфлоксацину
b. Левоцетиризину
c. Ципрофлоксацину
d. Норфлоксацину
*e. Офлоксацину

31. При потенціометричному визначенні рН згідно з вимогами ДФУ вимірюють різницю потенціалів між двома електродами - індикаторним та електродом порівняння, які занурюються у випробовуваний розчин. Укажіть індикаторний електрод, придатний для цього визначення.
a. Стандартний
b. Платиновий
*c. Скляний
d. Металічний
e. Кисневий

32. Яку водну витяжку готують із суміші рослинного матеріалу та води, настоюють на киплячій водяній бані впродовж 30 хв, потім 10 хв охолоджують, проціджують і доводять до необхідного об'єму очищеною водою?
*a. Відвар
b. Густий екстракт
c. Настій
d. Настойку
e. Рідкий екстракт

33. Яку з нижченаведених лікарських речовин завжди дозують за масою під час приготування лікарських форм?
a. Воду очищену
*b. Гліцерин
c. Настойку валеріани
d. Спирт етиловий
e. Кислоту хлористоводневу

34. За якими принципами здійснюється розподіл постачання медичного майна військовим частинам Збройних Сил України в мирний час?
a. За географічно-кліматичними зонами з урахуванням децентралізації постачання у позаплановому порядку
b. За пріоритетністю обласних центрів без урахування логістичних шляхів у плановому порядку
c. За територіальними громадами з урахуванням їх наближеності до кордону країни у позаплановому порядку
d. За рівнем забезпеченості гуманітарною допомогою від міжнародних постачальників у плановому порядку
*e. За територіальним принципом у плановому порядку з поєднанням централізованого та децентралізованого постачання

35. Які лікарські засоби за міжнародними непатентованими назвами передбачені для комплектації набору таблеток (Pill pack) у складі аптечок медичних загальновійськових індивідуальних (АМЗІ)?
a. Мелоксикам, лопераміду гідрохлорид, екстракт валеріани
b. Парацетамол, вугілля активоване, амброксол
c. Левофлоксацин, амброксол, лопераміду гідрохлорид
d. Мелоксикам, лоратадин, вугілля активоване
*e. Парацетамол, мелоксикам, левофлоксацин

36. Укажіть результат застосування амоксициліну для пацієнтки з діагнозом: тонзиліт, яка приймає комбіновані оральні контрацептиви.
a. Зниження антибактеріальної ефективності
b. Підвищення ефективності антибактерійної терапії та контрацепції
c. Підвищення антибактеріальної ефективності
d. Підвищення ефективності контрацепції
*e. Зниження ефективності контрацепції

37. Яким методом проводять визначення кількісного вмісту ефірної олії у деревію траві відповідно до вимог ДФУ?
a. Колориметрії
b. Гравіметрії
*c. Перегонки з водяною парою
d. Спектрофотометрії
e. Титриметрії

38. Фармацевт готує мікстуру, до складу якої входить натрію бромід, настойка валеріани та вода. Яку кількість концентрованого розчину натрію броміду 20% (1:5) використає спеціаліст, якщо кількість сухої речовини становить 3,0 г?
a. 50 мл
b. 10 мл
c. 30 мл
*d. 15 мл
e. 5 мл

39. Який із факторів знижує рівень зацікавленості фахівця в активізації власних зусиль та прояву ініціативності для досягнення мети діяльності організації?
a. Корпоративна система професійного розвитку
b. Розширення кола повноважень
c. Чітко визначені ключові показники ефективності діяльності
*d. Невизнання досягнутих успіхів
e. Збіг цілей фахівця та організації

40. Залежно від того, яка організація приймає стандарти, вони поділяються на міжнародні, регіональні та національні. Дайте визначення поняттю "національний стандарт".
a. Документ, що містить систематизований звід або перелік будь-яких об'єктів і дає змогу віднайти об'єкт за новим позначенням
b. Документ, що встановлює правила, настанови чи характеристики щодо діяльності або її результатів
*c. Стандарт, прийнятий національним органом стандартизації та доступний для широкого кола користувачів
d. Регіональний стандарт, прийнятий європейською організацією зі стандартизації
e. Стандарт, прийнятий міжнародною організацією зі стандартизації та доступний для широкого кола користувачів

41. Кількісне визначення калію хлориду в субстанції, згідно з вимогами ДФУ, проводять методом осаджувального титрування з потенціометричною фіксацією кінцевої точки титрування. Який розчин є титрантом у цьому методі?
a. Кислоти хлористоводневої
b. Амонію тіоціанату
c. Калію нітрату
*d. Срібла нітрату
e. Кислоти азотної

42. Пацієнт віком 42 роки з ревматоїдним артритом в анамнезі має виразкову хворобу дванадцятипалої кишки. Який лікарський засіб із групи НПЗЗ можна йому рекомендувати?
a. Ацетилсаліцилову кислоту
b. Диклофенак
c. Iндометацин
d. Напроксен
*e. Целекоксиб

43. До аптеки звернувся відвідувач зі скаргами на кашель із утрудненим відходженням мокротиння. Який лікарський засіб із нижченаведених можна порекомендувати йому для симптоматичного лікування продуктивного кашлю?
*a. Ацетилцистеїн
b. Бутамірат
c. Кодеїн
d. Преноксдіазин
e. Глауцин

44. Який наслідок чекає на завідувача аптеки через відсутність організаційного механізму управління системою адаптації персоналу або його декларативний характер?
a. Визнання і сприйняття новим співробітником норм і цінностей колективу
b. Налагоджена система нематеріальної мотивації
c. Зниження витрат, необхідних для введення нового співробітника в справи
*d. Високий рівень плинності кадрів, швидке звільнення нових співробітників
e. Прийняття новим співробітником своєї соціальної ролі у колективі

45. Який лікарський засіб із нижченаведених можна порекомендувати вагітній жінці для усунення симптомів печії?
*a. Натрію альгінат
b. Алюмінію гідроксид
c. Омепразол
d. Вісмуту субцитрат
e. Алюмінію фосфат

46. Яка побічна реакція може розвинутися під час тривалого застосування алюмінійвмісних антацидів у пацієнтів із нирковою недостатністю?
a. Гіперфосфатемія
b. Дисбактеріоз
*c. Енцефалопатія
d. Сухий кашель
e. Діарея

47. Яка з команд медицини катастроф, що створені у складі центрів екстреної медичної допомоги та медицини катастроф, залучається до надання екстреної (швидкої) медичної допомоги постраждалим на місці події та їх медичної евакуації на догоспітальному етапі надання медичної допомоги?
*a. Команда медицини катастроф першого типу
b. Команди медицини катастроф різних типів
c. Команда медицини катастроф другого типу
d. Команда медицини катастроф шостого типу
e. Бригада швидкої екстреної (швидкої) медичної допомоги

48. Пацієнт віком 70 років хворіє на артеріальну гіпертензію та доброякісну гіперплазію передміхурової залози. Який препарат із групи антигіпертензивних лікарських засобів є препаратом вибору для цього пацієнта?
a. Ірбесартан
b. Бісопролол
*c. Доксазозин
d. Лізиноприл
e. Клонідин

49. Під час контролю якості тирлича коренів виконується випробування "Показник гіркоти". Оскільки визначення проводиться різними експертами, то використовують розчин порівняння для розрахунку коефіцієнта кореляції експертів. Укажіть речовину, яка застосовується для приготування цього розчину.
*a. Хініну гідрохлорид
b. Натрію хлорид
c. Лимонна кислота
d. Фруктози дигідрат
e. Глюкози моногідрат

50. Під час випробувань ацетилсаліцилової кислоти встановлено, що 1 г цієї субстанції розчиняється в 5 мл етанолу 96%. Яка розчинність ацетилсаліцилової кислоти відносно розчинника згідно з Державною Фармакопеєю України?
a. Помірно розчинна
b. Частково розчинна
c. Дуже легкорозчинна
d. Малорозчинна
*e. Легкорозчинна

51. До складу якої з нижченаведених рослин входять фітоестрогени?
a. Ефедра хвощова
b. Бузина чорна
c. Горицвіт весняний
*d. Хміль звичайний
e. Барвінок рожевий

52. Укажіть спосіб уведення атропіну сульфату до основи, яка містить ланолін і вазелін, під час виготовлення мазі за рецептом лікаря.
a. Додають у вигляді порошку, подрібненого до максимального ступеня дисперсності
*b. Розчиняють у мінімальній кількості води, емульгують ланоліном
c. Розчиняють у спирто-водо-гліцериновій суміші (1:6:3) незалежно від прописаної кількості
d. Розчиняють у частині основи
e. Розчиняють у всій основі

53. Начальнику медичної служби військової частини в кінці фінансового року необхідно запланувати витребування медичного майна та техніки на наступний рік у мирний час. Як він буде здійснювати витребування медичного майна та техніки?
a. З урахуванням потреб та можливостей здійснення замовлень медичного майна
b. За власним бажанням військових частин
c. На підставі фактичних запитів військових частин
d. За фактичною потребою та з урахуванням їх забезпеченості до кінця року
*e. На підставі норм постачання та забезпеченості медичним майном на початок року

54. Укажіть час розпадання гранул шипучих під час проведення фармако-технологічних досліджень згідно з вимогами ДФУ.
*a. До 5 хв
b. До 60 хв
c. До 15 хв
d. До 30 хв
e. До 45 хв

55. Який економічний показник дозволяє оцінити ефективність торгово-фінансової та виробничої діяльності аптеки?
a. Інкрементальний показник
*b. Рентабельність
c. Торговельні накладення
d. Сальдо
e. Товарообіговість

56. Фармацевт віком 59 років раптово втратив свідомість. Діагностовано ознаки клінічної смерті. Із яких дій потрібно починати реанімаційні заходи?
a. Застосування потрійного прийому Сафара
b. Уведення атропіну та адреналіну
*c. Виконання зовнішнього масажу серця
d. Виконання конікотомії
e. Уведення аміодарону чи лідокаїну

57. Яку домедичну допомогу потрібно надати потерпілому, якщо він має ознаки обструкції стороннім тілом, але може говорити, кашляти, дихати?
*a. При порушенні прохідності верхніх дихальних шляхів
b. При струсі головного мозку
c. При кровотечі у плевральній порожнині
d. При підозрі на кульове поранення шиї
e. При підозрі на повну асфіксію

58. В аптечній технології лікарських засобів існують особливі (утруднені) випадки виготовлення водних розчинів. Укажіть умови розчинення кристалів міді сульфату у воді.
*a. Подрібнюють із невеликою кількістю води перед розчиненням
b. Розчиняють у гарячій воді
c. Під час розчинення додають натрію гідрокарбонат
d. Розчиняють у попередньо профільтрованій чи процідженій воді
e. Розчиняють у насиченому розчині калію йодиду

59. Із якою з фармакопей світу гармонізована будова Державної Фармакопеї України 2-го видання?
a. Фармакопеєю США
b. Фармакопеєю Німеччини
c. Британською Фармакопеєю
*d. Європейською Фармакопеєю
e. Японською Фармакопеєю

60. Який метод амортизації доцільно застосовувати до основних засобів, що в міру їх використання протягом корисного терміну зношуються рівномірно?
a. Прискореного зменшення залишкової вартості
b. Зменшення залишкової вартості
*c. Прямолінійний
d. Кумулятивний
e. Виробничий

61. За вмістом якої групи біологічно активних речовин проводять стандартизацію собачої кропиви трави згідно з вимогами ДФУ?
a. Кумаринів
b. Ефірних олій
c. Полісахаридів
d. Алкалоїдів
*e. Флавоноїдів

62. У яких умовах повинні зберігатися дієтичні добавки в аптечному закладі?
a. Разом із іншими лікарськими засобами
b. У темному місці
*c. Окремо від іншої продукції
d. Разом із рослинною сировиною
e. У сухому місці

63. Таблетки розчинні - це таблетки, які перед застосуванням розчиняються у воді. За яких умов потрібно досліджувати ці таблетки на розпадання?
*a. Рідке середовище - вода, температура 15-25^oС
b. Рідке середовище - кислота оцтова, температура 15-25^oС
c. Рідке середовище - фосфатний буферний розчин рН=6,8, температура 15-25^oС
d. Рідке середовище - розчин кислоти хлористоводневої, температура 15-25^oС
e. Рідке середовище - вода, температура 45-50^oС

64. Яка з нижченаведених речовин буде утворювати суспензійну мазь із вазелін-ланоліновою основою (1:1)?
a. Олія оливкова
b. Танін
c. Ментол
*d. Ксероформ
e. Протаргол

65. До аптеки звернувся постійний відвідувач віком 69 років зі скаргами на сухий кашель. Фармацевт помітив, що цей відвідувач регулярно отримує в аптеці еналаприл за програмою "Доступні ліки". Що має зробити фармацевт?
a. Запропонувати парові інгаляції
b. Порекомендувати ліки від сухого кашлю
c. Здійснити самостійно корекцію дози еналаприлу в бік зменшення
*d. Спрямувати відвідувача до лікаря для корекції антигіпертензивної терапії
e. Замінити самостійно еналаприл на інший лікарський засіб із цієї групи

66. Який жарознижувальний лікарський засіб є препаратом вибору для дитини віком 7 місяців?
a. Німесулід (порошок)
b. Ібупрофен (капсули)
c. Ацетилсаліцилова кислота (таблетки)
*d. Парацетамол (суспензія)
e. Парацетамол (таблетки)

67. Згідно із Законом України "Про лікарські засоби", незареєстровані лікарські засоби дозволено ввозити на митну територію України, якщо вони у встановленому порядку дозволені до застосування на території США або держав-членів ЄС і розроблені для лікування особливих патологій. Для лікування яких захворювань можна ввозити такі ліки?
*a. Рідкісних (орфанних)
b. Онкологічних
c. Тропічних (малярії)
d. Гастроентерологічних
e. Неврологічних

68. У рецептурно-виробничому відділі аптеки готують супозиторії методом виливання. Яку гідрофобну супозиторну основу використає фармацевт?
a. Поліетиленоксидну основу
*b. Бутирол
c. Масло лавра черешкового
d. Желатинно-гліцеринову основу
e. Масло какао

69. Хто затверджує перелік життєво необхідного та найбільш важливого медичного майна, що утримується на медичних складах для забезпечення військ у надзвичайних ситуаціях мирного часу, згідно з Порядком постачання медичного майна Збройним Силам України в мирний час?
a. Начальник генерального штабу
b. Начальник Держлікслужби з лікарських засобів
c. Військовий лікар
d. Начальник військово-польової аптеки
*e. Начальник служби забезпечення медичним майном

70. Для прийняття рішення про вибір методу лікування лікар зупинився на інформації, що ґрунтується на думці експертів. Якому рівню відповідає ця інформація згідно із засадами доказової медицини?
*a. Невизначена достовірність - D
b. Помірна достовірність - В
c. Обмежена достовірність - С
d. -
e. Висока достовірність - А

71. Які дії заборонені для підтримання ліцензіатом відповідності санітарного стану приміщень та устаткування аптеки вимогам санітарно-протиепідемічного режиму аптечних закладів?
a. Застосуванням мийних засобів
b. Дезінфекція
c. Дератизація
d. Використання окремого інвентаря
*e. Сухе прибирання

72. Асистент фармацевта готує порошки, до складу яких входить натрію тетраборат. Укажіть особливість його введення до цієї лікарської форми.
a. Використовують тритурацію
b. Застосовують для затирання пор ступки
c. Додають в останню чергу
*d. Розтирають зі спиртом етиловим
e. Застосовують метод "тришаровості"

73. Згідно з чинним законодавством екстемпоральні лікарські засоби підлягають внутрішньоаптечному контролю. Під час якого виду контролю проводиться перевірка загальної маси або об'єму лікарської форми?
a. Хімічного
b. Письмового
c. Органолептичного
d. Опитувального
*e. Фізичного

74. Пацієнту з обструктивним бронхітом лікар призначив антибіотик із групи фторхінолонів, а також порекомендував на тлі їх прийому вживати велику кількість рідини - до 2-3 л на добу. Укажіть причину цієї рекомендації.
a. Для запобігання кумуляції лікарського засобу
b. Для отримання швидшого ефекту від препарату
*c. Для запобігання утворенню голкоподібних кристалів у канальцях нирок
d. Для попередження гепатотоксичності препарату
e. Для кращого всмоктування препарату

75. Укажіть перелік лікарських засобів, які відпускаються без рецепта для симптоматичного лікування болю в горлі.
a. Амброксол, Бромгексин, Карбоцистеїн
b. Ацетилсаліцилова кислота, Парацетамол, Метамізол натрію
c. Сульфатіазол, Сульфаніламід, Хлорамфен
*d. Амбазон, Гексетидин, Декаметоксин
e. Ксилометазолін, Оксиметазолін, Трамазолін

76. Згідно з Настановою "Лікарські засоби. Належна практика зберігання", умови зберігання лікарських засобів (ЛЗ) повинні відповідати зазначеній у маркуванні інформації, яка враховує температуру зберігання та відносну вологість. Результати яких досліджень є основою для визначення умов зберігання?
a. Валідація методик
*b. Випробування стабільності ЛЗ
c. Сертифікація процесу
d. Прекваліфікація виробництва
e. Кваліфікація фахівців

77. Укажіть лікарську форму для зовнішнього застосування, що містить суму рослинних екстрактів, диспергованих у липкій основі на основі каучуку, нанесеній на тканинні стрічки, і чинить місцеву дію.
a. Гідрогель
b. Припарка
c. Ліпофільний гель
*d. Пластир нашкірний
e. Крем ліпофільний

78. Який лікарський засіб із нижченаведених є найефективнішим для лікування оперізувального герпесу (Herpes zoster)?
a. Інтерферон
b. Специфічний імуноглобулін
c. Римантадин
d. Тилорон
*e. Валацикловір

79. Як називаються особи, що під час бойових дій отримали поранення, ураження чи захворювання, за станом здоров'я втратили боєздатність чи працездатність не менше ніж на одну добу та потрапили в медичні пункти або лікувальні заклади?
a. Небойові санітарні втрати
b. Загальні втрати особового складу військ
*c. Бойові санітарні втрати
d. Незворотні втрати особового складу військ
e. -

80. Наступного дня після виготовлення суспензії фармацевт помітив осідання твердих часток. Під час збовтування суспензія відновила свої властивості як гетерогенна система. Як називається цей процес?
*a. Ресуспендованість
b. Кінетична нестійкість
c. Термодинамічна стійкість
d. Коалесценція
e. Інверсія

81. Укажіть лікарську форму, що є густою рідиною або драглеподібною масою, яка плавиться за температури тіла.
*a. Лінімент
b. Суспензія
c. Емульсія
d. Паста
e. Мазь

82. Укажіть із нижченаведених лікарських засобів антибіотик полієнового ряду для лікування системних і локалізованих мікозів (кандидозів).
a. Азитроміцин
b. Амікацин
c. Лінкоміцин
d. Клотримазол
*e. Ністатин

83. Відповідно до вимог чинного законодавства, фінансова звітність підприємства складається з п'яти обов'язкових документів. У якому з них буде відображено довгостроковий кредит аптечного закладу?
a. Звіті про рух грошових коштів
b. Примітках до фінансової звітності
c. Звіті про фінансові результати
*d. Балансі підприємства
e. Звіті про власний капітал

84. Фармацевт виготовляє офтальмологічний лікарський засіб. Які допоміжні речовини використовує спеціаліст із метою запобігання контамінації та розмноження мікроорганізмів у ліках?
a. Розчинники
*b. Консерванти
c. Солюбілізатори
d. Стабілізатори
e. Пролонгатори

85. Яка ознака з нижченаведених характерна для відкритого перелому кісток кінцівки?
a. -
b. Зміна довжини кінцівки
c. Припухлість у ділянці ураження
*d. Кровотеча з рани
e. Гематома в ділянці перелому

86. Який аналіз провів спеціаліст фармацевтичного підприємства, здійснивши порівняльні дослідження внутрішнього середовища і зовнішніх умов, проаналізувавши сильні та слабкі сторони, можливості та загрози?
a. PEST
b. VED
c. АВС
d. VEN
*e. SWOT

87. Яку процедуру потрібно застосувати при формуванні груп для проведення клінічного дослідження лікарського засобу, що дозволить мінімізувати  систематичні помилки та упередженість дослідника?
a. Формалізацію
*b. Рандомізацію
c. Валідацію
d. Індивідуалізацію
e. Абстрагування

88. До аптеки звернувся пацієнт зі скаргами на діарею і попросив відпустити йому лопераміду гідрохлорид у таблетках. Укажіть протипоказання до застосування лопераміду.
a. Хронічна діарея
*b. Кров'яниста діарея
c. Гостра діарея
d. Водяниста діарея
e. Діарея мандрівників

89. Яку з нижченаведених допоміжних речовин можна застосовувати як антифрикційну речовину під час виготовлення таблеток?
a. Ксиліт
b. Натрію гідрокарбонат
c. Воду очищену
d. Ацетилфталілцелюлозу
*e. Тальк

90. Уміст якої групи біологічно активних речовин повинен контролювати фахівець у лікарській рослинній сировині "Дуба кора" згідно з вимогами ДФУ?
a. Алкалоїдів
*b. Танінів
c. Полісахаридів
d. Флавоноїдів
e. Гідроксикоричних кислот

91. Пацієнту для лікування сечокам'яної хвороби, спричиненої уратними каменями, призначено препарат, механізм дії якого пов'язаний зі здатністю інгібувати фермент ксантиноксидазу. Укажіть цей препарат.
a. Фуразидин
b. Домперидон
*c. Алопуринол
d. Урсодезоксихолева кислота
e. Ципрофлоксацин

92. Пацієнту призначено антидепресант, основним компонентом якого є сухий екстракт із трави звіробою. Про можливе виникнення якого побічного ефекту потрібно попередити пацієнта?
a. Зниження артеріального тиску
b. Гепатотоксичність
c. Порушення слуху
d. Нефротоксичність
*e. Фотосенсибілізацію

93. Який центральний орган виконавчої влади реалізує державну політику у сфері контролю якості та безпеки лікарських засобів?
a. Державний експертний центр
b. Всесвітня організація охорони здоров'я
*c. Державна служба України з лікарських засобів та контролю за наркотиками
d. Міністерство охорони здоров'я України
e. Український науковий фармакопейний центр якості лікарських засобів

94. Яку концентрацію спирту етилового використає фармацевт для виготовлення 1%-го розчину левоміцетину спиртового?
*a. 70%
b. 60%
c. 95%
d. 96%
e. 90%

95. Фармацевт готує супозиторії методом викачування. Пропис містить екстракт красавки, стрептоцид, іхтіол та основу. Завдяки якій речовині, що входить до складу пропису та має склеювальні властивості, супозиторну масу готують без пластифікатора?
a. Бутиролу
b. Маслу какао
c. Екстракту красавки
*d. Іхтіолу
e. Стрептоциду

96. Уміст магнію хлориду гексагідрату згідно з вимогами ДФУ визначають методом прямого комплексонометричного титрування. Укажіть титрант цього методу.
a. Калію бромід
b. Калію хлорид
*c. Натрію едетат
d. Калію гідроксид
e. Натрію гідроксид

97. Під час обстеження немовляти лікар-неонатолог виявив передчасне закриття артеріальної (Боталової) протоки та легеневу гіпертензію. Відомо, що в ІІІ триместрі вагітності жінка скаржилася на біль у спині та для полегшення стану приймала піридоксин, парацетамол, індометацин, фуросемід, ціанокобаламін. Який із призначених препаратів міг спровокувати дефект?
*a. Індометацин
b. Фуросемід
c. Піридоксин
d. Парацетамол
e. Ціанокобаламін

98. Дисперсну фазу косметичних гелів формують гелеутворювачі. Яка з нижченаведених речовин належить до природних рослинних гелеутворювачів?
a. Колаген
b. Декстран
c. Желатин
d. Натрій карбоксиметилцелюлоза
*e. Пектин

99. На які види поділяють медичне майно відповідно до облікової класифікації та Наказу Міністерства оборони України "Про затвердження Порядку постачання медичного майна Збройним Силам України в мирний час"?
a. Спеціальне та споживче
b. Апаратне та інструментальне
*c. Інвентарне та витратне
d. Фармацевтичне та лікувальне
e. Лабораторне та санітарно-господарче

100. До проявів якої негативної реакції чи наслідку може призвести застосування масляних розчинів назальних крапель для симптоматичного лікування алергії в дітей до 2-х років?
a. Виникнення закрепу
b. Кандидозу верхніх дихальних шляхів
c. Розвиток порушень серцевого ритму
d. Підвищення артеріального тиску
*e. Потрапляння їх у легені та розвиток пневмонії

101. Яку форму документації мають використати фармацевти, асистенти фармацевта усіх закладів охорони здоров'я незалежно від форм власності для повідомлення про будь-які випадки побічних реакцій лікарських засобів, вакцини, туберкуліну, відсутності ефективності лікарських засобів та несприятливих подій після імунізації/туберкулінодіагностики?
*a. Карту-повідомлення
b. Ф-1
c. Касовий ордер
d. Бланк-замовлення
e. Ф-3

102. На який мікроорганізм спрямована дія кларитроміцину, що призначили пацієнту з виразкою пілоричного відділу шлунка?
a. Haemophilus influenzae
b. Chlamydia pneumoniae
c. Mycoplasma pneumoniae
d. Streptococcus pneumoniae
*e. Helicobacter pylori

103. Яким чином визначається однорідність супозиторіїв екстемпорального виготовлення?
*a. Візуально на поздовжньому зрізі
b. Рефрактометрично
c. Візуально на поперечному зрізі
d. Мікроскопічно
e. За допомогою ситового аналізу

104. Із якими біологічно активними речовинами, що містяться в корі крушини, пов'язаний проносний ефект препаратів цієї лікарської рослинної сировини?
a. Ксантонами
*b. Антраценпохідними
c. Простими фенолами
d. Кумаринами
e. Полісахаридами

105. Який метод застосовують у фармацевтичній промисловості під час виготовлення м'яких желатинових капсул без шва?
a. Занурення
b. Плівковий
c. Пресування
d. Нашарування
*e. Крапельний

106. Укажіть косметичний засіб, що використовується для очищення шкіри від забруднень та злущування ороговілих клітин із поверхні шкіри.
a. Тонік
*b. Скраб
c. Віск
d. Гель
e. Пінка

107. Під час надзвичайної ситуації у зоні дій медична рота бригади потребує організації ефективного медичного постачання. Яка структурна одиниця медичного постачання медичної роти буде відповідальна за ці завдання?
a. Аптека медичної роти та стабілізаційний пункт медичної роти
b. Склад і пересувна ремонтна група
*c. Аптека медичної роти та медичний склад
d. Аптека медичного пункту та евакуаційний взвод
e. Аптека медичного пункту та пункт управління

108. До якої категорії можна віднести очний імплант, матриця якого складається із кополімерів молочної та гліколевої кислоти, після введення поступово розчиняється і вивільнює активні фармацевтичні інгредієнти та не потребує видалення?
a. Мінімси
*b. Біорозчинні
c. Осмотичні
d. Дифузійні
e. Нерозчинні

109. Укажіть із нижченаведеного переліку лікарську рослинну сировину, що містить ненасичені жирні кислоти та використовується для профілактики атеросклерозу.
a. Ехінацеї трава
*b. Гарбуза насіння
c. Дягелю кореневища
d. Вільхи супліддя
e. Кропу плоди

110. Який вид контролю здійснює уповноважена особа аптеки під час надходження лікарських засобів від постачальника?
a. Фізичний
*b. Візуальний
c. Опитувальний
d. Контроль при відпуску
e. Хімічний

111. Який лікарський засіб для симптоматичного лікування сезонного алергічного риніту належить до глюкокортикостероїдів місцевого застосування?
a. Ксилометазолін
b. Нафазолін
*c. Беклометазон
d. Азеластин
e. Фенілефрин

112. Під час візиту до лікаря-стоматолога з приводу видалення зуба у пацієнта після застосування місцевої анестезії розвинувся анафілактичний шок. Який лікарський засіб міг спричинити таку прогнозовану побічну реакцію?
a. Лінкоміцин
b. Лансопразол
c. Лізиноприл
*d. Лідокаїн
e. Ловастатин

113. Укажіть періодичність зміни технологічного одягу та взуття працівниками аптечного закладу.
*a. Не рідше ніж 2 рази на тиждень
b. Не рідше ніж 1 раз на 10 днів
c. Не рідше ніж 2 рази на місяць
d. Не рідше ніж 1 раз на місяць
e. Не рідше ніж 1 раз на тиждень

114. У якому співвідношенні потрібно приготувати настій кореня алтеї, якщо в рецепті не зазначена кількість сировини?
a. 1:30
b. 1:5
c. 1:1
*d. 1:20
e. 1:10

115. Яку лікарську рослинну сировину з нижченаведеного можна рекомендувати пацієнту як відхаркувальний засіб?
*a. Подорожника великого листя
b. Вільхи супліддя
c. Шипшини плоди
d. Розторопші плоди
e. Буркуну траву

116. Із якою метою під час надання домедичної та першої медичної допомоги використовується "оклюзійна торакальна пов'язка (наліпка) на гелевій основі з клапаном (або без клапана)", що передбачена Переліком лікарських засобів та медичних виробів, які повинні бути в складі аптечок медичних загальновійськових індивідуальних?
a. Транспортної іммобілізації кінцівки при частковій ампутації
*b. Перешкоджання потраплянню повітря в рану при зовнішньому відкритому пневмотораксі
c. Зупинки масивної зовнішньої кровотечі при вогнепальному пораненні голови
d. Зменшення тепловтрат чи перегрівання людського тіла в екстрених випадках
e. Знерухомлення кінцівки при відкритих переломах, де зламана кістка виступає назовні

117. Яку особливість фенолу кристалічного фармацевт повинен враховувати під час виготовлення олійного розчину?
a. Розчиняти за високої температури
b. Відважувати на пергаментному папері, тому що ця речовина залишає забарвлений слід
c. Швидко відважувати на пергаментному папері, тому що ця речовина летка та її пари здатні діяти на метал
*d. Відважувати на пергаментному папері, уникаючи торкання пальцями (можливі опіки)
e. Розчиняти за низької температури

118. Який лікарський засіб із групи інгібіторів АПФ рекомендовано використовувати як засіб "швидкої допомоги" при гіпертонічному кризі до прибуття бригади екстреної (швидкої) медичної допомоги?
*a. Каптоприл
b. Амлодипін
c. Фуросемід
d. Нітрогліцерин
e. Ніфедипін

119. Обсяг реалізації лікарського засобу "Анальгін таб. №10" падає, прибуток знижується, товар продається зі збитком. У якій фазі життєвого циклу перебуває товар?
a. Зростання
b. Розвитку та випробувань
c. Зрілості
*d. Спадання
e. Насичення

120. До аптеки звернулася жінка з алергічним ринітом. Вона працює диспетчером в аеропорту, має шлуночкову тахіаритмію і зараз приймає кетоконазол. Укажіть найоптимальніший антигістамінний засіб у цьому разі.
*a. Фексофенадин
b. Хлоропірамін
c. Лоратадин
d. Азеластин
e. Левоцетиризин

121. Асистент фармацевта готує дерматологічну суспензію, що містить сірку. Укажіть стабілізатор для цієї лікарської форми.
*a. Калійне мило
b. Желатоза
c. Твін-80
d. Ксантинова камедь
e. Метилцелюлоза

122. У монографії ДФУ "Цефотаксим для ін'єкцій" описано приготування випробовуваного розчину у воді, вільній від вуглецю діоксиду, і вказано, що одержаний розчин має бути прозорим. Укажіть речовину, з якою фахівець має порівняти одержаний розчин, щоб виконати це випробування.
a. Пентанол
b. Гідразин
c. Гліцин
d. Етанол
*e. Вода

123. На яких територіях заборонено провадити господарську діяльність із реалізації лікарських засобів через мобільні аптечні пункти?
a. У межах територій, на яких уведено надзвичайний стан, на період надзвичайного стану
b. У сільській місцевості у разі відсутності аптечного пункту
c. У межах територій, де ведуться активні бойові дії, за переліком, затвердженим Мінреінтеграції
d. У сільській місцевості у разі відсутності аптеки
*e. В обласних центрах та містах на території України з кількістю населення понад 100 тисяч осіб

124. Застосування якого з нижченаведених антибіотиків може викликати побічну дію - синдром "червоної людини"?
*a. Ванкоміцину
b. Стрептоміцину
c. Рифампіцину
d. Доксицикліну
e. Азитроміцину

125. Який термін дії електронного рецепта, виписаного на рецептурному бланку №3 (ф-3), на наркотичні (психотропні) лікарські засоби?
a. 30 календарних днів
b. 20 календарних днів
c. 15 календарних днів
*d. 10 календарних днів
e. 60 календарних днів

126. До аптеки надійшов рецепт, що містить фармацевтичну несумісність: begin Sulfuris 1,0 Olei Ricini 10,0 Spiritus aethylici 70% 20 ml Misce. Da. Signa: Наносити на уражені ділянки. Укажіть вид фармацевтичної несумісності.
*a. Незмішуваність інгредієнтів
b. Розшарування емульсії
c. Коагуляція колоїдної системи
d. Хімічна взаємодія
e. Нерозчинність інгредієнтів

127. До лабораторії фармацевтичної компанії надійшла субстанція "Дилтіазему гідрохлорид". Який реактив використовують для аналізу цієї речовини на наявність домішки важких металів?
a. Дифеніламін
b. Калію тетрайодомеркурат
c. Тіогліколева кислота
*d. Тіоацетамід
e. Гідроксихінолін

128. Надання фармацевтичної послуги ґрунтується на двох підходах: "фокус на товар (лікарські засоби)" та "фокус на пацієнта". Яка основна мета фармацевтичної послуги під час реалізації підходу "фокус на пацієнта"?
a. Підвищення виручки
*b. Здоров'я пацієнта
c. Відпуск лікарських засобів
d. Прибуток
e. Залучення більшої кількості відвідувачів

129. Яка побічна реакція найчастіше виникає під час застосування антацидів, що містять магній?
a. Закреп
b. Агранулоцитоз
c. Нефротоксичність
*d. Послаблююча дія
e. Гепатотоксичність

130. Укажіть речовину, під час виготовлення водного розчину якої, як розчинник використовують свіжоотриману, попередньо профільтровану, воду очищену.
a. Міді сульфат
*b. Калію перманганат
c. Кислота борна
d. Етакредину лактат
e. Натрію хлорид

131. До аптеки звернувся чоловік віком 25 років із застудою, основним симптомом якої є біль у горлі. Яку із нижченаведених скарг можна вважати "загрозливим" симптомом?
*a. Порушення ковтання
b. Незначна слабкість
c. Підвищення температури тіла до субфебрильної
d. Нежить
e. Сухий помірний кашель

132. Пацієнт знаходиться в інфекційному відділенні в тяжкому стані. До одержання результатів бактеріологічного аналізу йому призначили цефтріаксон в/в 2 рази на день по 1,0 г. До якої фармакологічної групи належить цей лікарський засіб?
*a. Цефалоспорини
b. Монобактами
c. Пеніциліни
d. Карбапенеми
e. Аміноглікозиди

133. До аптеки звернувся відвідувач щодо герпетичного висипу на верхній губі. Укажіть лікарський засіб для етіотропної терапії.
a. Перметрин
*b. Ацикловір
c. Оксид цинку
d. Повідон-йод
e. Бензилбензоат

134. Як можна класифікувати трудову адаптацію, що ґрунтується на пристосуванні до керівника та колег чи колективу і відображає загалом систему стосунків між людьми в процесі спільної праці?
a. Вторинна
b. Психофізіологічна
c. Первинна
d. Професійна
*e. Соціально-психологічна

135. Порекомендуйте відвідувачу аптеки антигістамінний препарат для місцевого застосування при алергічному риніті.
a. Нафазолін
b. Ксилометазолін
c. Оксиметазолін
*d. Азеластин
e. Протаргол

136. Відпуск лікарських засобів з аптек може здійснюватися за паперовими або електронними рецептами. Скільки лікарських засобів можна виписати в одному електронному рецепті?
a. Три
b. Чотири
c. П'ять
*d. Один
e. Два

137. Який лікарський засіб використовують для лікування патології новонародженого, зумовленої дефіцитом сурфактанту, і як засіб неонатальної профілактики респіраторного дистрес-синдрому?
a. Глауцин
*b. Амброксол
c. Ацетилцистеїн
d. Бромгексин
e. Бутамірат

138. При якому захворюванні лікар має право виписати рецепт на безоплатний або пільговий відпуск лікарських засобів пацієнту незалежно від основного захворювання?
*a. СНІДу та ВІЛ-інфекції
b. Розсіяному склерозі
c. Туберкульозі
d. Церебральному паралічі
e. COVID-19

139. Для визначення домішок поліциклічних ароматичних вуглеводнів використовують спектрофотометр. Який показник вимірюють цим приладом?
a. Динамічну в'язкість
b. Температуру плавлення
c. Температуру кипіння
*d. Оптичну густину
e. Кут обертання

140. Який показник визначається діленням суми товарообігу на одного працівника середньоспискової чисельності аптеки?
a. Товарообіговість
*b. Продуктивність праці
c. Прибуток
d. Рентабельність
e. Торгові накладення

141. Укажіть речовину, водний розчин якої фармацевт фільтрує гарячим крізь паперовий фільтр.
a. Йод
b. Натрію тетраборат
*c. Кальцію глюконат
d. Кислота борна
e. Міді сульфат

142. Укажіть перелік лікарських засобів, що відпускаються без рецепта для симптоматичного лікування болю у м'язах та спині з групи нестероїдних протизапальних та протиревматичних засобів для місцевого застосування.
a. Сульфадіазин срібла, Сульфатіазол, Сульфаніламід
*b. Ібупрофен, Індометацин, Німесулід
c. Хлорамфенікол, Декаметоксин, Кислота мефенамінова
d. Гепарин, Троксерутин, Есцин
e. Кислота ацетилсаліцилова, Метамізол натрію, Парацетамол

143. Хто здійснює керівництво службою медицини катастроф - особливим видом аварійно-рятувальних служб, формування та працівники яких атестовані для надання екстреної (швидкої) медичної допомоги постраждалим безпосередньо в зоні надзвичайної ситуації та внесені до відповідних реєстрів аварійно-рятувальних служб?
a. Суб'єкт національного рівня координації функціонування служби медицини катастроф
b. Центр екстреної медичної допомоги та медицини катастроф
c. Органи місцевого самоврядування
*d. Міністерство охорони здоров'я України
e. Український науково-практичний центр екстреної медичної допомоги та медицини катастроф МОЗ України

144. Яка побічна реакція може виникнути у разі тривалого застосування антигістамінних лікарських засобів першого покоління?
a. Гіперреактивність
*b. Тахіфілаксія
c. Ідіосинкразія
d. Тератогенна дія
e. Канцерогенна дія

145. Законодавство України регламентує порядок відпуску лікарських засобів та супутніх товарів з аптечних закладів. Якій групі населення заборонено продаж та доставка ліків?
*a. Дітям до 14 років
b. Покупцям із психічними захворюваннями
c. Особам похилого віку
d. Заборону не встановлено
e. Підліткам 15-18 років

146. Згідно із законом України "Про лікарські засоби" в Україні лікарські засоби (ЛЗ) допускаються до застосування після їхньої державної реєстрації. Укажіть ЛЗ, які не підлягають державній реєстрації відповідно до цього Закону.
*a. Виготовлені в аптеці на замовлення лікувально-профілактичного закладу
b. Промислово виготовлені в Україні для лікування орфанних захворювань
c. Промислово виготовлені в Україні для експортування
d. Промислово виготовлені в Україні для лікування онкологічних хворих
e. Увезені в Україну імпортні ЛЗ для реалізації на вітчизняному ринку

147. Укажіть ефірну олію, основним компонентом якої є цинеол.
*a. Евкаліптова
b. Лавандова
c. М'ятна
d. Лимонна
e. Шавлієва

148. Яка форма кредитування передбачає можливість видачі й погашення кредиту декількома частинами (траншами) у межах встановленого ліміту та в зручному режимі для ведення бізнесу позичальника?
a. Кредит на купівлю транспорту
b. Лізинг
*c. Кредитна лінія
d. Овердрафт
e. Строковий кредит

149. Через можливість виникнення яких побічних фармакологічних властивостей фторхінолони протипоказані пацієнтам віком до 14 років?
a. Тератогенних
b. Гепатотоксичних
*c. Хондротоксичних
d. Нефротоксичних
e. Кардіотоксичних

150. Протягом скількох робочих днів ліцензіат, у разі ліквідації місця провадження господарської діяльності, зобов'язаний подати до органу ліцензування відповідну заяву щодо ліквідації місця провадження господарської діяльності?
a. 15
*b. 10
c. 20
d. 60
e. 30

