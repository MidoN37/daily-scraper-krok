1. Під час стоматологічного прийому лікар одягнув нову медичну маску. Як часто треба змінювати маску?
*a. Кожні 2 год
b. Кожні 4 год
c. Кожні 5 год
d. Кожні 3 год
e. Кожні 6 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Кварцева
b. Світлодіодна
c. Люмінесцентна
d. Солюксова
*e. Фотополімерна

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Екскаватором
b. Гладилкою
*c. Амальгамтрегером
d. Кюретою
e. Штопфером

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Гібридний композит
c. Склоіономерний цемент
d. Мікрофільний композит
*e. Текучий композит

5. Яка помилка, що виникла під час препарування каріозної порожнини, може викликати виникнення вторинного карієсу?
a. Перфорація стінки каріозної порожнини
b. Обламування стінки каріозної порожнини
*c. Недостатнє препарування
d. Ушкодження бором прилеглих зубів
e. Перфорація дна каріозної порожнини

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Репін
b. Редонт
c. Ypeen
d. Ортокор
*e. Speedex

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Штопфером
b. Екскаватором
c. Шпателем
*d. Зондом
e. Гладилкою

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Пародонтит
b. Остеомієліт
c. Періодонтит
*d. Карієс
e. Пульпіт

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом нижньої щелепи
b. Перелом зуба
c. Вивих нижньої щелепи
d. Вивих верхньої щелепи
*e. Перелом верхньої щелепи

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 9 год
b. 48 год
*c. 6 год
d. 24 год
e. 12 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Виведення пломбувального матеріалу за верхівку кореневого каналу
b. Перфорація стінки кореневого каналу
c. Недостатнє механічне оброблення кореневого каналу
d. Травма периапікальних тканин
*e. Неправильний вибір пломбувального матеріалу

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. З Суданом ІІІ
b. Тетрациклінову
c. Фенолфталеїнову
*d. Амідопіринову
e. -

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
*a. Ypeen
b. Speedex
c. Репін
d. Протакрил
e. Ортокор

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Ерозія емалі
*b. Гострий початковий карієс
c. Гострий поверхневий карієс
d. Гіпоплазія емалі
e. Хронічний поверхневий карієс

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах верхньої щелепи
b. Провести дослідження міжзубних сосочків
c. Дослідити наявність каріозних порожнин на зубах нижньої щелепи
*d. Дослідити глибину зубо-ясенного прикріплення
e. Провести замірювання довжини вуздечки язика

16. Яку температуру застосовують під час стерилізації паровим методом?
a. 170-200^oC
b. 135-155^oC
c. 200-220^oC
*d. 110-134^oC
e. 155-170^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Недостатня кількість введеного препарату
b. Лікування не потребує знеболювання
*c. Неправильно вибраний вид анестезії
d. -
e. Алергічна реакція на анестетик

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Нанонаповнений
b. Гібридний
c. Мікрофільний
d. Мікрогібридний
*e. Макрофільний

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
b. 135 мкм
*c. 50 мкм
d. 30 мкм
e. 100 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
*a. Гострий альвеоліт
b. Хронічний остеомієліт
c. Гострий остеомієліт
d. Невропатія трійчастого нерва
e. Гострий періостит

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
*a. Композитний матеріал світлової полімеризації
b. Амальгаму
c. Силікатний цемент
d. Склоіономерний цемент
e. Композитний матеріал хімічної полімеризації

22. Що насамперед треба зробити у випадку потрапляння хімічної речовини в око під час надання першої допомоги?
*a. Промити уражене око чистою водою
b. Закапати в уражене око очні краплі
c. Накласти пов'язку на уражене око
d. -
e. Накласти антисептичну мазь

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 36 зі зруйнованою коронковою частиною
b. 26 зі збереженою коронковою частиною
c. 46 зі збереженою коронковою частиною
*d. 16 зі зруйнованою коронковою частиною
e. 33 зі збереженою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 50 хв
c. 45 хв
*d. 60 хв
e. 30 хв

25. Назвіть блок стоматологічної установки, до складу якого входять скейлер та наконечники.
*a. Блок інструментів
b. -
c. Блок управління
d. Стоматологічне крісло
e. Освітлювальний блок

26. Яка кістка належить до кісток лицьового черепа?
a. Решітчата
b. Лобова
c. Клиноподібна
d. Тім'яна (парна)
*e. Вилична (парна)

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. S-подібні ліві
b. Багнетоподібні кореневі
*c. S-подібні праві
d. Прямі
e. Багнетоподібні коронкові

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Байонетні
b. Прямі
c. Дзьобоподібні зі щічками, що не сходяться
d. Дзьобоподібні зі щічками, що сходяться
*e. S-подібні

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити пломбу
b. Провести корекцію пломби
*c. Розкрити порожнину зуба та кореневий канал
d. Замінити пломбу
e. Видалити зуб

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання продуктів, багатих на кальцій та фтор
b. Уживання таблеток фториду натрію
c. Уживання морепродуктів
d. Додавання в їжу фторованої солі
*e. Накладання фторвмісних лаків на поверхню зубів

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гангренозний пульпіт
b. Хронічний фіброзний періодонтит
c. Хронічний гранулематозний періодонтит
d. Хронічний гіпертрофічний пульпіт
*e. Хронічний гранулюючий періодонтит

32. Яка кількість коренів та кореневих каналів найчастіше спостерігається в нижньому першому і другому премолярах?
a. Один корінь, два канали
b. Три корені, три канали
*c. Один корінь, один канал
d. Два корені, один канал
e. Два корені, два канали

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Панорамний рентген
*b. Прицільний рентген
c. Прикусний рентген
d. Тривимірний рентген
e. Контрастний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. Індекс Рамф'єрда
*b. CPITN (ВООЗ)
c. OHІ-S (Гріна-Вермільйона)
d. PІ (Рассела)
e. PMA (Парма)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Асептику
*b. Антисептику
c. Передстерилізаційне очищення
d. Стерилізацію
e. Дезінфекцію

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий дифузний пульпіт
b. Хронічний фіброзний пульпіт
c. Гострий серозний періодонтит
*d. Хронічний гранулематозний періодонтит
e. Хронічний гранулюючий періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
*a. Гіпоплазія емалі
b. Ерозія емалі
c. Гострий поверхневий карієс
d. Некроз емалі
e. Гострий початковий карієс

38. На якому тижні вагітності починається мінералізація зачатків перших молочних зубів?
*a. 17-му
b. 30-му
c. 9-му
d. 23-му
e. 6-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Системна гіпоплазія емалі
b. Ерозія емалі
c. Гострий середній карієс
*d. Клиноподібний дефект
e. Некроз твердих тканин

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний фіброзний пульпіт
b. Хронічний гранулюючий періодонтит
*c. Хронічний фіброзний періодонтит
d. Гострий дифузний пульпіт
e. Гострий серозний періодонтит

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Бородавчастий передрак червоної облямівки губ
b. Абразивний преканцерозний хейліт Манганотті
*c. Папіломатоз піднебінний
d. Обмежений передраковий гіперкератоз червоної облямівки губ
e. Еритроплакія Кейра

42. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Герметизація
*c. Пломбування
d. Ремінералізація
e. Протезування

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 40%
b. 100%
*c. 65%
d. 55%
e. 30%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. -
b. Хірургічна обробка рук
c. Миття рук
*d. Гігієнічна обробка рук
e. Стерилізація рук

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Папіліт
b. Вторинний карієс
c. Випадіння пломби
d. Верхівковий періодонтит
*e. Запалення пульпи

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
*a. 0,5 мг/л
b. 0,3 мг/л
c. 1,2 мг/л
d. 2 мг/л
e. 1 мг/л

47. Який інструментарій на ортопедичному прийомі використовує лікар-стоматолог для вигинання кламерів?
a. Байонетні щипці
b. Елеватор
c. Пінцет
*d. Крампонні щипці
e. Зонд

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100000 до 300000 об/хв
b. -
c. Від 50000 до 100000 об/хв
d. Від 100 до 1000 об/хв
*e. Від 1000 до 40000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 100 мкА
b. 60-70 мкА
c. 30-40 мкА
*d. 15-30 мкА
e. 80-90 мкА

50. Який термін зберігання простерилізованих медичних виробів у стерилізаційних коробках з фільтром?
a. 3 доби
b. 28 діб
c. 16 діб
d. 10 діб
*e. 20 діб

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Ампутація
b. Імплантація
c. Гемісекція
d. Трансплантація
*e. Реплантація

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Жувальна поверхня
*b. Контактна поверхня
c. Різальний край
d. Пришийкова ділянка
e. Контактна поверхня з ураженням різального краю

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодовмісний розчин Шіллера-Писарєва
b. 0,2%-ий розчин хлоргексидину
c. 2%-ий розчин фтористого натрію
d. Йодинол
*e. 2%-ий розчин метиленового синього

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
*a. Хімічний
b. -
c. Паровий
d. Повітряний
e. Кип'ятіння

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Гострий остеомієліт
b. Хронічний періостит
c. Хронічний остеомієліт
d. Абсцес
*e. Хронічний альвеоліт

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Орбітальній
b. Мезіальній
c. Трансверзальній
*d. Сагітальній
e. Вертикальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Завищення висоти оклюзії на пломбі
*b. Відсутність контактного пункту
c. -
d. Неправильний вибір пломбувального матеріалу
e. Неправильне накладання ізоляційної прокладки

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Промити та висушити каріозну порожнину, нанести адгезив
b. Обробити каріозну порожнину спиртом, нанести адгезив
c. Провести повторне протравлювання дентину, нанести адгезив
d. Обробити каріозну порожнину 3%-м перекисом водню, нанести адгезив
*e. Повторне кислотне протравлювання емалі та дентину та нанесення адгезиву

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Анафілактичний шок
b. Алергічна реакція
*c. Непритомність
d. Колапс
e. Асфіксія

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Анафілактичний шок
*b. Епілептичний напад
c. Гіперглікемічна кома
d. Гіпоглікемічна кома
e. Колапс

61. Для яких маніпуляцій використовують спредер під час ендодонтичного лікування?
a. Горизонтальної конденсації гутаперчевих штифтів у кореневому каналі
*b. Латеральної конденсації гутаперчевих штифтів у кореневому каналі
c. Вертикальної конденсації гутаперчевих штифтів у кореневому каналі
d. Внесення пломбувального матеріалу в кореневий канал
e. Розпломбування кореневих каналів під час повторного ендодонтичного лікування

62. Укажіть назву частини порожнини рота, що обмежена губами і щоками зовні та зубами і яснами зсередини.
a. Перехідна складка рота
b. Слизова оболонка рота
c. Ретромолярна ділянка
*d. Присінок порожнини рота
e. Власне порожнина рота

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Значне стоншення шару емалі
*b. Розм'якшений дентин насичується пігментами
c. Опік твердих тканин зуба
d. Запалення та пошкодження ясенного сосочка
e. Перегрів та запалення пульпи зуба

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобовий горбок
b. Суглобова головка
c. Внутрішньосуглобовий диск
d. Суглобова капсула
*e. Суглобова ямка

65. Що належить до допоміжного обладнання стоматологічного кабінету?
a. Стоматологічний пересувний стілець
b. Стоматологічне крісло
*c. Cтоматологічний рентген апарат
d. Стоматологічна установка
e. Рукомийник для миття рук

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Глибоке зондування
b. Термопробу
c. ЕОД
d. Бактеріологічне дослідження
*e. Рентгенологічне дослідження

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Дихання, ковтання
*b. Відкушування їжі, вимова звуків
c. Вiдкушування їжi, дихання
d. Дихання, порушення дикції
e. Жування, ковтання

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Текучий композит та силікатний цемент
b. Композит та силікофосфатний цемент
*c. Композит та склоіономерний цемент
d. Текучий композит та компомер
e. Компомер та силікатний цемент

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Срібло
c. Цинк
d. Ртуть
e. Олово

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Компомер
*b. Склоіономерний цемент
c. Композит хімічної полімеризації
d. Текучий композит
e. Силікатний цемент

71. Скільки зубів має повний сформований тимчасовий прикус?
a. 32
b. 24
c. 18
d. 12
*e. 20

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
b. Працівники, які пройшли навчання
c. Санітарки
*d. Середній медичний персонал, який має відповідну підготовку
e. Медичний персонал, який пройшов інструктаж із техніки безпеки

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Плагером
*b. К-файлом
c. Спредером
d. Пульпоекстрактором
e. Каналонаповнювачем

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Повітряно-краплинний
b. Аліментарний
c. Водний
d. Контактний
*e. Парентеральний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
*a. Проводимо поштовхи за Геймліхом
b. Проводимо трахеотомію
c. Проводимо інтубацію
d. Просимо пацієнта лягти на спину та проводимо непрямий масаж серця
e. Просимо пацієнта лягти на спину та проводимо штучну вентиляцію легень

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,0002%-м розчином кетаміну
b. 0,1%-м розчином перманганату калію
c. 0,12%-м розчином хлоргексидину
d. 1%-м розчином фурациліну
*e. 30%-м розчином альбуциду

77. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, уявне
b. Пряме, зменшене, уявне
c. Пряме, зменшене, дійсне
*d. Пряме, збільшене, уявне
e. Обернене, збільшене, дійсне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. К-файл
c. U-файл
d. Пульпоекстрактор
e. К-ример

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Стан гігієни порожнини рота
*b. Вік понад 30-35 років
c. Вік понад 18-20 років
d. Соматичні захворювання
e. Інтенсивність каріозного процесу

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
*a. Холод на травмовану ділянку в перші 30 хв
b. Обробити ділянку шкіри антисептиком
c. Призначити протинабрякову терапію
d. Застосувати слабодезінфікуючу мазь
e. Компрес 2-5%-им розчином натрію гідрокарбонату

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення патогенних видів мікроорганізмів
b. Знищення всіх видів мікроорганізмів
c. Знищення вірусів
*d. Видалення білкових, жирових та механічних забруднень
e. Знищення умовно-патогенних видів мікроорганізмів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде механічна асфіксія, бо пов'язка накладається на усю шию
c. Так, можна. Але з боку кровотечі піднімається рука вгору, охоплюючи голову, та накладається пов'язка
d. Ні, не можна. Інакше буде гіпоксія мозку, що не сумісна з життям
e. Так, можна. Але проводиться трахеотомія

83. Що із нижченаведеного належить до загальної профілактики карієсу?
a. Полоскання ремінералізаційними розчинами
b. Герметизація фісур
*c. Вживання таблеток фториду натрію
d. Раціональна гігієна порожнини рота
e. Покриття поверхні зубів фторлаком

84. Укажіть, яке ускладнення може виникнути під час проведення операції видалення зубів нижньої щелепи.
a. Відламування горба щелепи
b. Проштовхування зуба в гайморову пазуху
c. Неврит нижньоальвеолярного нерва
d. Альвеоліт лунки зуба
*e. Перелом коронки або кореня зуба

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Катаральний гінгівіт
b. Фіброматоз ясен
c. Генералізований пародонтит
*d. Гіпертрофічний гінгівіт
e. Виразковий гінгівіт

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Байонетні щипці
b. Щипці-затискачі
c. Крампонні щипці
*d. Щипці-пробійник
e. Щипці для накладання кламерів

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Антисептичні розчини
b. Композитний матеріал
c. Муміфікуючу пасту
d. Нітрат срібла для імпрегнації
*e. Ремінералізаційні розчини

88. Який препарат треба підготувати в разі виникнення гіпоглікемічної коми в пацієнта?
a. 20 ОД інсуліну
b. 0,5%-ий розчин дибазолу
*c. 40%-ий розчин глюкози
d. 2,4%-ий розчин еуфіліну
e. 0,05%-ий строфантину

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Зелений
*b. Білий
c. Синій
d. Червоний
e. Чорний

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 10%-ий розчин аміаку
c. 5%-ий спиртовий розчин таніну
d. 0,05%-ий хлоргексидину біглюконат
e. 96%-ий етиловий спирт

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
*a. Після остаточного оброблення пломби
b. Після внесення останньої порції матеріалу
c. Після внесення кожної порції пломбувального матеріалу
d. Після шліфування пломби
e. Після формування пломби

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
*a. Фарбування карієс-маркером
b. Термопробу
c. Метод трансілюмінації
d. ЕОД
e. Люмінесцентну діагностику

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Штопфер
b. Алмазний бор
*c. Екскаватор
d. Гладилку
e. Зонд

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. -
b. Передстерилізаційне очищення, стерилізація, дезінфекція
c. Передстерилізаційне очищення, дезінфекція, стерилізація
*d. Дезінфекція, передстерилізаційне очищення, стерилізація
e. Передстерилізаційне очищення, стерилізація

95. Укажіть, яке ускладнення може виникнути в пацієнта після операції з видалення зуба.
*a. Альвеоліт лунки зуба
b. Потрапляння зуба в дихальні шляхи
c. Проштовхування зуба в м'які тканини
d. Вивих нижньої щелепи
e. Ушкодження зуба-антагоніста

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІ
*b. V
c. І
d. ІV
e. ІІІ

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Ізоляційну прокладку
b. Пасту на основі параформальдегіду
c. Пасту на основі миш'яку
d. Склоіономерний цемент
*e. Одонтотропну пасту

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. -
b. Внутрішні та зовнішні
c. Епітеліальні та базальні
d. Тверді та м'які
*e. Прикріплені та вільні

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Фінір
b. Полір
c. Алмазний бор
*d. Твердосплавний бор
e. Карборундова головка

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Запобігання гіпотермії
b. Особиста безпека
c. Накладання шини
d. Відновлення дихання
*e. Зупинка кровотечі

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 12%
*b. 3%
c. 6%
d. 9%
e. 0,03%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити всю партію інструментів під проточною водою
b. Ополоснути інструмент дистильованою водою та висушити
c. Промити інструмент під проточною водою
*d. Здійснити повторне передстерилізаційне очищення всієї партії інструментів
e. Простерилізувати всі інструменти, за винятком того, на якому виявилася позитивна азопірамова проба

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти джгут
b. Надати пацієнту положення з опущеною головою
c. Накласти міхур з льодом
d. Накласти холодний компрес
*e. Притиснути загальну сонну артерію

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 15%-ий розчин полікарбонових кислот
b. 5%-ий розчин полікарбонових кислот
c. 10%-ий розчин ортофосфорної кислоти
*d. 37%-ий розчин ортофосфорної кислоти
e. 3%-ий розчин ортофосфорної кислоти

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Багнетоподібні
b. Зігнуті по ребру із щічками, що змикаються
c. S-подібні
*d. Прямі
e. Зігнуті по ребру із щічками, що не змикаються

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
*a. Знищення патогенних та умовно-патогенних видів мікроорганізмів
b. Знищення залишків лікарських препаратів
c. Знищення білкових, жирових забруднень
d. Механічне знищення забруднень
e. Знищення умовно-патогенних видів мікроорганізмів

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Шпатель для замішування та стоматологічне скельце
b. Каталізатор та інгібітор
c. Блокнот для замішування та стоматологічне скельце
d. Гумові рукавички та каталізатор для затвердіння
*e. Гумова колба та шпатель для замішування

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Мануальні скейлери
b. Флосети
c. Міжзубні стимулятори
*d. Гумові ковпачки
e. Міжзубні йоржики

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
b. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
c. Зверху - вуздечка верхньої губи, знизу - вуздечка нижньої губи, спереду - зуби, знизу - язик
d. Зверху та знизу - присінок ротової порожнини, спереду - язик та зуби, з боків - ясна та зуби
*e. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
b. Термопластичних мас
*c. Силіконових відбиткових матеріалів
d. Альгінатних відбиткових матеріалів
e. Гіпсу медичного

111. Які лампи використовують для знезараження повітря та поверхонь у стоматологічному кабінеті?
a. Люмінесцентні
*b. Бактерицидні
c. Фотополімерні
d. Розжарювання
e. Світлодіодні

112. Які інструменти використовують для оброблення твердих тканин зуба під час препарування каріозних порожнин?
*a. Кулясті бори, екскаватор
b. Карборундові головки, плагери
c. Карборундові головки, фініри
d. Кулясті бори, матриці
e. Кулясті бори, плагери

113. Які інструменти необхідно підготувати для проведення обстеження стоматологічного пацієнта?
a. Зонд зубний зігнутий, шпатель, пінцет
b. Штопфер, дзеркало стоматологічне, пінцет
c. Дзеркало стоматологічне, пінцет стоматологічний, екскаватор
*d. Зонд зубний зігнутий, дзеркало стоматологічне, пінцет стоматологічний
e. Екскаватор, гладилка, дзеркало стоматологічне

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Метиленового синього
b. Еритрозину
c. Фурациліну
d. Фуксину
*e. Йодисто-калієвий

115. Які антисептики належать до групи окисників?
a. Мурашина кислота, борна кислота
b. Карболова кислота, соляна кислота
c. Хлорамін Б, хлоргексидину біглюконат
*d. Перекис водню, калію перманганат
e. Фурацилін, фуразолідон

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. Щодня
*b. 1 раз на тиждень
c. У кінці робочої зміни
d. На початку робочої зміни
e. 1 раз на місяць

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Кератоакантома
b. Папіломатоз
*c. Обмежений гіперкератоз
d. Шкірний ріг
e. Лейкоплакія

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогнатичний
*b. Перехресний
c. Відкритий
d. Прогенічний
e. Глибокий

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 25%
b. 30%
c. 15%
d. 20%
*e. 10%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
*a. При температурі 180^oС - 60 хв
b. При температурі 120^oС - 90 хв
c. При температурі 200^oС - 30 хв
d. При температурі 160^oС - 120 хв
e. При температурі 140^oС - 45 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
*a. Склоіономерний цемент
b. Силікофосфатний цемент
c. Амальгаму
d. Полікарбоксилатний цемент
e. Цинк-фосфатний цемент

122. Який інструмент використовують для механічного розширення кореневих каналів?
a. Каналонаповнювач
b. Коренева голка
*c. Дрильбор
d. Спредер
e. Плагер

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
*a. Тільки паста
b. Паста-паста
c. Тільки порошок
d. Паста-рідина
e. Порошок-рідина

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Ланолінову
c. Преднізолонову
*d. Клотримазолову
e. Еритроміцинову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. C
*b. H
c. A
d. R
e. M

126. Яку назву має хейліт, спричинений підвищеною чутливістю червоної облямівки губ до інсоляції?
*a. Актинічний
b. Атопічний
c. Екзематозний
d. Метеорологічний
e. Ексфоліативний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні диски
*b. Полірувальні штрипси
c. Фінішні алмазні бори
d. Полірувальні щітки
e. Гумові головки

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Ypeen
*b. Репін
c. Фторакс
d. Ортокор
e. Speedex

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Квадрат
*b. Трикутник
c. Коло
d. Восьмикінцева зірочка
e. П'ятикінцева зірочка

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Йоду
b. Кальцію
*c. Фтору
d. Фосфору
e. Заліза

131. Назвіть поверхню зуба, на якій найчастіше для профілактики карієсу проводять герметизацію?
a. Контактна
b. -
c. Вестибулярна
d. Оральна
*e. Жувальна

132. Яке положення треба надати пацієнту в разі стану непритомності?
a. Сімса
b. На животі
c. На боці
*d. Тренделенбурга
e. Фаулера

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
*a. Десенситайзер
b. Пасту з тимолом
c. Кондиціонер
d. Компомер
e. Ормокер

134. Лікар-стоматолог готується до останнього етапу пломбування зуба. Які інструменти йому знадобляться?
a. Фініри, поліри, оклюзійний папір, матриці
b. Штопфер, поліри, оклюзійний папір, штрипси
c. Фреза, поліри, екскаватор, штрипси
d. Фініри, гладилка, оклюзійний папір, штопфер
*e. Фініри, поліри, оклюзійний папір, штрипси

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
*a. 300000-400000 об/хв
b. 100000-200000 об/хв
c. 15000-20000 об/хв
d. 50000-100000 об/хв
e. 20000-70000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні ікла
b. Верхні премоляри
*c. Верхні моляри
d. Нижні моляри
e. Нижні премоляри

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
b. Веретеноподібна паличка
c. Вірус герпесу
*d. Дріжджоподібні гриби
e. Спірохета Венсана

138. Чим обумовлена поява трем та діастем між молочними зубами в період підготовки заміни їх на постійні?
*a. Ростом щелеп, більшим розміром зачатків постійних зубів
b. Широкою коронковою частиною молочного зуба
c. Надмірним жувальним навантаженням
d. Подовженими комірковими відростками щелеп
e. Короткими комірковими відростками щелеп

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
*a. Імпрегнація
b. Девіталізація
c. Ампутація
d. Ремінералізація
e. Екстирпація

140. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Ясна, корінь, пародонт
c. Коронка, шийка, ясна
d. Коронка, корінь, альвеолярний відросток
*e. Коронка, шийка, корінь

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти головну та стискальну пов'язки та скерувати потерпілого до отоларингологічного відділення
b. Накласти стискальну пов'язку в ділянці поранення та скерувати потерпілого до щелепно-лицевого відділення
c. Накласти пращоподібну пов'язку та скерувати потерпілого до отоларингологічного відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти стискальну пов'язку в ділянці поранення та скерувати потерпілого до отоларингологічного відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Хронічним
b. Ускладненим
c. Рецидивним
*d. Квітучим
e. Гострим

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. 30-40мкА
b. Більше 100 мкА
c. 15-30 мкА
*d. 50-90 мкА
e. -

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Римером
b. Спредером
c. Плагером
*d. Пульпоекстрактором
e. Каналонаповнювачем

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке затуплення борів
b. Швидке зношування наконечника
c. Збільшення пилу у повітрі
d. Ушкодження прилеглих зубів
*e. Запалення або загибель пульпи

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Гострий поверхневий карієс
b. Хронічний середній карієс
c. Хронічний глибокий карієс
d. Гострий глибокий карієс
*e. Гострий середній карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Байонетні щипці
b. Кутовий елеватор
c. S-подібні щипці
*d. Прямі щипці
e. Дзьобоподібні щипці

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
*a. Протизапальна, одонтотропна
b. Знеболювальна, седативна
c. Седативна, адгезивна
d. Антисептична, знеболювальна
e. Адгезивна, протизапальна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу на слизовій оболонці ротової порожнини
b. Виявлення каріозних порожнин
*c. Контролю гігієнічних навичок пацієнта
d. Контролю крайового прилягання пломб на зубах
e. Виявлення запального процесу в яснах

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. II
b. III
c. IV
*d. VI
e. I

