1. Під час стоматологічного прийому лікар одягнув нову медичну маску. Як часто треба змінювати маску?
a. Кожні 5 год
b. Кожні 3 год
*c. Кожні 2 год
d. Кожні 6 год
e. Кожні 4 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Люмінесцентна
b. Солюксова
*c. Фотополімерна
d. Світлодіодна
e. Кварцева

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Гладилкою
c. Кюретою
d. Штопфером
e. Екскаватором

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Мікрофільний композит
b. Гібридний композит
*c. Текучий композит
d. Склоіономерний цемент
e. Макрофільний композит

5. Яка помилка, що виникла під час препарування каріозної порожнини, може викликати виникнення вторинного карієсу?
a. Ушкодження бором прилеглих зубів
*b. Недостатнє препарування
c. Обламування стінки каріозної порожнини
d. Перфорація стінки каріозної порожнини
e. Перфорація дна каріозної порожнини

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
*a. Speedex
b. Редонт
c. Репін
d. Ypeen
e. Ортокор

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Шпателем
*b. Зондом
c. Екскаватором
d. Гладилкою
e. Штопфером

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Остеомієліт
b. Періодонтит
c. Пульпіт
d. Пародонтит
*e. Карієс

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом зуба
b. Перелом нижньої щелепи
c. Вивих нижньої щелепи
d. Вивих верхньої щелепи
*e. Перелом верхньої щелепи

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 48 год
*b. 6 год
c. 24 год
d. 12 год
e. 9 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
*a. Неправильний вибір пломбувального матеріалу
b. Виведення пломбувального матеріалу за верхівку кореневого каналу
c. Недостатнє механічне оброблення кореневого каналу
d. Перфорація стінки кореневого каналу
e. Травма периапікальних тканин

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. Фенолфталеїнову
b. З Суданом ІІІ
c. Тетрациклінову
*d. Амідопіринову
e. -

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
*a. Ypeen
b. Протакрил
c. Speedex
d. Ортокор
e. Репін

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Ерозія емалі
c. Гіпоплазія емалі
*d. Гострий початковий карієс
e. Хронічний поверхневий карієс

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
*a. Дослідити глибину зубо-ясенного прикріплення
b. Провести замірювання довжини вуздечки язика
c. Дослідити наявність каріозних порожнин на зубах нижньої щелепи
d. Дослідити наявність каріозних порожнин на зубах верхньої щелепи
e. Провести дослідження міжзубних сосочків

16. Яку температуру застосовують під час стерилізації паровим методом?
*a. 110-134^oC
b. 170-200^oC
c. 135-155^oC
d. 155-170^oC
e. 200-220^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Лікування не потребує знеболювання
b. Алергічна реакція на анестетик
c. -
*d. Неправильно вибраний вид анестезії
e. Недостатня кількість введеного препарату

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Мікрогібридний
b. Нанонаповнений
c. Гібридний
*d. Макрофільний
e. Мікрофільний

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
*a. 50 мкм
b. 30 мкм
c. 180 мкм
d. 135 мкм
e. 100 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Хронічний остеомієліт
b. Гострий періостит
c. Гострий остеомієліт
*d. Гострий альвеоліт
e. Невропатія трійчастого нерва

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Композитний матеріал хімічної полімеризації
b. Склоіономерний цемент
c. Амальгаму
d. Силікатний цемент
*e. Композитний матеріал світлової полімеризації

22. Що насамперед треба зробити у випадку потрапляння хімічної речовини в око під час надання першої допомоги?
*a. Промити уражене око чистою водою
b. -
c. Накласти антисептичну мазь
d. Закапати в уражене око очні краплі
e. Накласти пов'язку на уражене око

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 36 зі зруйнованою коронковою частиною
*b. 16 зі зруйнованою коронковою частиною
c. 46 зі збереженою коронковою частиною
d. 26 зі збереженою коронковою частиною
e. 33 зі збереженою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
*a. 60 хв
b. 50 хв
c. 90 хв
d. 45 хв
e. 30 хв

25. Назвіть блок стоматологічної установки, до складу якого входять скейлер та наконечники.
a. Блок управління
b. Стоматологічне крісло
c. Освітлювальний блок
d. -
*e. Блок інструментів

26. Яка кістка належить до кісток лицьового черепа?
a. Лобова
b. Решітчата
*c. Вилична (парна)
d. Тім'яна (парна)
e. Клиноподібна

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Багнетоподібні кореневі
b. Багнетоподібні коронкові
c. Прямі
d. S-подібні ліві
*e. S-подібні праві

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
*a. S-подібні
b. Прямі
c. Дзьобоподібні зі щічками, що не сходяться
d. Дзьобоподібні зі щічками, що сходяться
e. Байонетні

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити пломбу
*b. Розкрити порожнину зуба та кореневий канал
c. Замінити пломбу
d. Провести корекцію пломби
e. Видалити зуб

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання морепродуктів
*b. Накладання фторвмісних лаків на поверхню зубів
c. Уживання таблеток фториду натрію
d. Додавання в їжу фторованої солі
e. Уживання продуктів, багатих на кальцій та фтор

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гіпертрофічний пульпіт
b. Хронічний гранулематозний періодонтит
c. Хронічний гангренозний пульпіт
*d. Хронічний гранулюючий періодонтит
e. Хронічний фіброзний періодонтит

32. Яка кількість коренів та кореневих каналів найчастіше спостерігається в нижньому першому і другому премолярах?
a. Три корені, три канали
b. Два корені, один канал
c. Два корені, два канали
*d. Один корінь, один канал
e. Один корінь, два канали

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
*a. Прицільний рентген
b. Панорамний рентген
c. Контрастний рентген
d. Прикусний рентген
e. Тривимірний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PІ (Рассела)
b. PMA (Парма)
c. Індекс Рамф'єрда
*d. CPITN (ВООЗ)
e. OHІ-S (Гріна-Вермільйона)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Передстерилізаційне очищення
b. Стерилізацію
c. Асептику
d. Дезінфекцію
*e. Антисептику

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий серозний періодонтит
b. Гострий дифузний пульпіт
c. Хронічний гранулюючий періодонтит
d. Хронічний фіброзний пульпіт
*e. Хронічний гранулематозний періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Гострий початковий карієс
*b. Гіпоплазія емалі
c. Гострий поверхневий карієс
d. Ерозія емалі
e. Некроз емалі

38. На якому тижні вагітності починається мінералізація зачатків перших молочних зубів?
*a. 17-му
b. 6-му
c. 9-му
d. 23-му
e. 30-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Системна гіпоплазія емалі
b. Гострий середній карієс
c. Некроз твердих тканин
d. Ерозія емалі
*e. Клиноподібний дефект

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий серозний періодонтит
b. Хронічний фіброзний пульпіт
c. Хронічний гранулюючий періодонтит
d. Гострий дифузний пульпіт
*e. Хронічний фіброзний періодонтит

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Абразивний преканцерозний хейліт Манганотті
*b. Папіломатоз піднебінний
c. Бородавчастий передрак червоної облямівки губ
d. Еритроплакія Кейра
e. Обмежений передраковий гіперкератоз червоної облямівки губ

42. Виберіть метод лікування хронічного середнього карієсу тимчасового моляра в шестирічної дитини.
a. Видалення
*b. Пломбування
c. Ремінералізація
d. Протезування
e. Герметизація

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 30%
c. 55%
d. 40%
e. 100%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. Стерилізація рук
c. Хірургічна обробка рук
d. -
*e. Гігієнічна обробка рук

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
*a. Запалення пульпи
b. Вторинний карієс
c. Папіліт
d. Випадіння пломби
e. Верхівковий періодонтит

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 2 мг/л
b. 1 мг/л
c. 1,2 мг/л
d. 0,3 мг/л
*e. 0,5 мг/л

47. Який інструментарій на ортопедичному прийомі використовує лікар-стоматолог для вигинання кламерів?
*a. Крампонні щипці
b. Пінцет
c. Елеватор
d. Зонд
e. Байонетні щипці

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100000 до 300000 об/хв
b. -
c. Від 100 до 1000 об/хв
*d. Від 1000 до 40000 об/хв
e. Від 50000 до 100000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
*a. 15-30 мкА
b. 80-90 мкА
c. 60-70 мкА
d. 100 мкА
e. 30-40 мкА

50. Який термін зберігання простерилізованих медичних виробів у стерилізаційних коробках з фільтром?
a. 10 діб
b. 28 діб
*c. 20 діб
d. 3 доби
e. 16 діб

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Імплантація
*b. Реплантація
c. Гемісекція
d. Ампутація
e. Трансплантація

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Пришийкова ділянка
b. Різальний край
c. Жувальна поверхня
*d. Контактна поверхня
e. Контактна поверхня з ураженням різального краю

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодинол
b. 2%-ий розчин фтористого натрію
*c. 2%-ий розчин метиленового синього
d. Йодовмісний розчин Шіллера-Писарєва
e. 0,2%-ий розчин хлоргексидину

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
*a. Хімічний
b. -
c. Кип'ятіння
d. Паровий
e. Повітряний

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Гострий остеомієліт
*b. Хронічний альвеоліт
c. Хронічний періостит
d. Хронічний остеомієліт
e. Абсцес

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Трансверзальній
b. Орбітальній
*c. Сагітальній
d. Вертикальній
e. Мезіальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. -
*b. Відсутність контактного пункту
c. Неправильне накладання ізоляційної прокладки
d. Завищення висоти оклюзії на пломбі
e. Неправильний вибір пломбувального матеріалу

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину спиртом, нанести адгезив
b. Промити та висушити каріозну порожнину, нанести адгезив
*c. Повторне кислотне протравлювання емалі та дентину та нанесення адгезиву
d. Обробити каріозну порожнину 3%-м перекисом водню, нанести адгезив
e. Провести повторне протравлювання дентину, нанести адгезив

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Асфіксія
b. Анафілактичний шок
c. Колапс
*d. Непритомність
e. Алергічна реакція

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Анафілактичний шок
b. Гіперглікемічна кома
*c. Епілептичний напад
d. Колапс
e. Гіпоглікемічна кома

61. Для яких маніпуляцій використовують спредер під час ендодонтичного лікування?
a. Горизонтальної конденсації гутаперчевих штифтів у кореневому каналі
b. Внесення пломбувального матеріалу в кореневий канал
c. Розпломбування кореневих каналів під час повторного ендодонтичного лікування
d. Вертикальної конденсації гутаперчевих штифтів у кореневому каналі
*e. Латеральної конденсації гутаперчевих штифтів у кореневому каналі

62. Укажіть назву частини порожнини рота, що обмежена губами і щоками зовні та зубами і яснами зсередини.
a. Власне порожнина рота
*b. Присінок порожнини рота
c. Перехідна складка рота
d. Ретромолярна ділянка
e. Слизова оболонка рота

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Перегрів та запалення пульпи зуба
*b. Розм'якшений дентин насичується пігментами
c. Значне стоншення шару емалі
d. Запалення та пошкодження ясенного сосочка
e. Опік твердих тканин зуба

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Внутрішньосуглобовий диск
b. Суглобова капсула
c. Суглобовий горбок
d. Суглобова головка
*e. Суглобова ямка

65. Що належить до допоміжного обладнання стоматологічного кабінету?
a. Рукомийник для миття рук
*b. Cтоматологічний рентген апарат
c. Стоматологічна установка
d. Стоматологічний пересувний стілець
e. Стоматологічне крісло

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
*a. Рентгенологічне дослідження
b. Глибоке зондування
c. Бактеріологічне дослідження
d. ЕОД
e. Термопробу

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Жування, ковтання
b. Дихання, порушення дикції
*c. Відкушування їжі, вимова звуків
d. Вiдкушування їжi, дихання
e. Дихання, ковтання

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
*a. Композит та склоіономерний цемент
b. Текучий композит та силікатний цемент
c. Текучий композит та компомер
d. Компомер та силікатний цемент
e. Композит та силікофосфатний цемент

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Срібло
c. Цинк
d. Олово
e. Ртуть

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Композит хімічної полімеризації
*b. Склоіономерний цемент
c. Компомер
d. Силікатний цемент
e. Текучий композит

71. Скільки зубів має повний сформований тимчасовий прикус?
a. 24
b. 18
c. 32
*d. 20
e. 12

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
*a. Середній медичний персонал, який має відповідну підготовку
b. Працівники, які пройшли навчання
c. Санітарки
d. Медичний персонал, який пройшов інструктаж із техніки безпеки
e. Будь-які працівники відділення

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
*a. К-файлом
b. Каналонаповнювачем
c. Плагером
d. Спредером
e. Пульпоекстрактором

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Водний
*b. Парентеральний
c. Контактний
d. Повітряно-краплинний
e. Аліментарний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
*a. Проводимо поштовхи за Геймліхом
b. Просимо пацієнта лягти на спину та проводимо штучну вентиляцію легень
c. Проводимо інтубацію
d. Проводимо трахеотомію
e. Просимо пацієнта лягти на спину та проводимо непрямий масаж серця

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 1%-м розчином фурациліну
b. 0,1%-м розчином перманганату калію
c. 0,0002%-м розчином кетаміну
d. 0,12%-м розчином хлоргексидину
*e. 30%-м розчином альбуциду

77. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, уявне
*b. Пряме, збільшене, уявне
c. Пряме, зменшене, дійсне
d. Пряме, зменшене, уявне
e. Обернене, збільшене, дійсне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. Пульпоекстрактор
b. U-файл
c. К-файл
d. К-ример
*e. Каналонаповнювач

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Соматичні захворювання
b. Інтенсивність каріозного процесу
c. Вік понад 18-20 років
*d. Вік понад 30-35 років
e. Стан гігієни порожнини рота

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Обробити ділянку шкіри антисептиком
b. Застосувати слабодезінфікуючу мазь
c. Призначити протинабрякову терапію
d. Компрес 2-5%-им розчином натрію гідрокарбонату
*e. Холод на травмовану ділянку в перші 30 хв

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення патогенних видів мікроорганізмів
*b. Видалення білкових, жирових та механічних забруднень
c. Знищення всіх видів мікроорганізмів
d. Знищення умовно-патогенних видів мікроорганізмів
e. Знищення вірусів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Так, можна. Але проводиться трахеотомія
c. Так, можна. Але з боку кровотечі піднімається рука вгору, охоплюючи голову, та накладається пов'язка
d. Ні, не можна. Інакше буде механічна асфіксія, бо пов'язка накладається на усю шию
e. Ні, не можна. Інакше буде гіпоксія мозку, що не сумісна з життям

83. Що із нижченаведеного належить до загальної профілактики карієсу?
a. Покриття поверхні зубів фторлаком
b. Раціональна гігієна порожнини рота
*c. Вживання таблеток фториду натрію
d. Герметизація фісур
e. Полоскання ремінералізаційними розчинами

84. Укажіть, яке ускладнення може виникнути під час проведення операції видалення зубів нижньої щелепи.
a. Проштовхування зуба в гайморову пазуху
b. Альвеоліт лунки зуба
*c. Перелом коронки або кореня зуба
d. Відламування горба щелепи
e. Неврит нижньоальвеолярного нерва

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Катаральний гінгівіт
b. Генералізований пародонтит
c. Фіброматоз ясен
d. Виразковий гінгівіт
*e. Гіпертрофічний гінгівіт

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
*a. Щипці-пробійник
b. Щипці для накладання кламерів
c. Щипці-затискачі
d. Байонетні щипці
e. Крампонні щипці

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Композитний матеріал
*b. Ремінералізаційні розчини
c. Муміфікуючу пасту
d. Нітрат срібла для імпрегнації
e. Антисептичні розчини

88. Який препарат треба підготувати в разі виникнення гіпоглікемічної коми в пацієнта?
*a. 40%-ий розчин глюкози
b. 20 ОД інсуліну
c. 2,4%-ий розчин еуфіліну
d. 0,05%-ий строфантину
e. 0,5%-ий розчин дибазолу

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Синій
*b. Білий
c. Зелений
d. Червоний
e. Чорний

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 10%-ий розчин аміаку
*b. 2-5%-ий натрію гідрокарбонат
c. 5%-ий спиртовий розчин таніну
d. 0,05%-ий хлоргексидину біглюконат
e. 96%-ий етиловий спирт

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після внесення кожної порції пломбувального матеріалу
b. Після внесення останньої порції матеріалу
*c. Після остаточного оброблення пломби
d. Після формування пломби
e. Після шліфування пломби

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. ЕОД
b. Метод трансілюмінації
c. Люмінесцентну діагностику
d. Термопробу
*e. Фарбування карієс-маркером

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
*a. Екскаватор
b. Зонд
c. Штопфер
d. Алмазний бор
e. Гладилку

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
*a. Дезінфекція, передстерилізаційне очищення, стерилізація
b. Передстерилізаційне очищення, стерилізація, дезінфекція
c. -
d. Передстерилізаційне очищення, дезінфекція, стерилізація
e. Передстерилізаційне очищення, стерилізація

95. Укажіть, яке ускладнення може виникнути в пацієнта після операції з видалення зуба.
a. Потрапляння зуба в дихальні шляхи
b. Вивих нижньої щелепи
c. Ушкодження зуба-антагоніста
d. Проштовхування зуба в м'які тканини
*e. Альвеоліт лунки зуба

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІІ
b. І
*c. V
d. ІІ
e. ІV

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Склоіономерний цемент
b. Ізоляційну прокладку
*c. Одонтотропну пасту
d. Пасту на основі миш'яку
e. Пасту на основі параформальдегіду

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Внутрішні та зовнішні
*b. Прикріплені та вільні
c. Тверді та м'які
d. Епітеліальні та базальні
e. -

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Фінір
*b. Твердосплавний бор
c. Алмазний бор
d. Карборундова головка
e. Полір

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Особиста безпека
*b. Зупинка кровотечі
c. Запобігання гіпотермії
d. Відновлення дихання
e. Накладання шини

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
*a. 3%
b. 9%
c. 0,03%
d. 12%
e. 6%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
*a. Здійснити повторне передстерилізаційне очищення всієї партії інструментів
b. Ополоснути інструмент дистильованою водою та висушити
c. Промити всю партію інструментів під проточною водою
d. Промити інструмент під проточною водою
e. Простерилізувати всі інструменти, за винятком того, на якому виявилася позитивна азопірамова проба

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Надати пацієнту положення з опущеною головою
b. Накласти міхур з льодом
c. Накласти холодний компрес
d. Накласти джгут
*e. Притиснути загальну сонну артерію

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 3%-ий розчин ортофосфорної кислоти
b. 10%-ий розчин ортофосфорної кислоти
c. 5%-ий розчин полікарбонових кислот
*d. 37%-ий розчин ортофосфорної кислоти
e. 15%-ий розчин полікарбонових кислот

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. S-подібні
b. Зігнуті по ребру із щічками, що змикаються
*c. Прямі
d. Багнетоподібні
e. Зігнуті по ребру із щічками, що не змикаються

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Механічне знищення забруднень
b. Знищення умовно-патогенних видів мікроорганізмів
c. Знищення залишків лікарських препаратів
*d. Знищення патогенних та умовно-патогенних видів мікроорганізмів
e. Знищення білкових, жирових забруднень

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Каталізатор та інгібітор
b. Блокнот для замішування та стоматологічне скельце
*c. Гумова колба та шпатель для замішування
d. Шпатель для замішування та стоматологічне скельце
e. Гумові рукавички та каталізатор для затвердіння

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні стимулятори
b. Флосети
*c. Гумові ковпачки
d. Міжзубні йоржики
e. Мануальні скейлери

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху та знизу - присінок ротової порожнини, спереду - язик та зуби, з боків - ясна та зуби
b. Зверху - вуздечка верхньої губи, знизу - вуздечка нижньої губи, спереду - зуби, знизу - язик
c. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
*d. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
e. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
b. Термопластичних мас
*c. Силіконових відбиткових матеріалів
d. Гіпсу медичного
e. Альгінатних відбиткових матеріалів

111. Які лампи використовують для знезараження повітря та поверхонь у стоматологічному кабінеті?
a. Розжарювання
b. Світлодіодні
c. Люмінесцентні
d. Фотополімерні
*e. Бактерицидні

112. Які інструменти використовують для оброблення твердих тканин зуба під час препарування каріозних порожнин?
a. Кулясті бори, плагери
b. Кулясті бори, матриці
*c. Кулясті бори, екскаватор
d. Карборундові головки, плагери
e. Карборундові головки, фініри

113. Які інструменти необхідно підготувати для проведення обстеження стоматологічного пацієнта?
a. Дзеркало стоматологічне, пінцет стоматологічний, екскаватор
*b. Зонд зубний зігнутий, дзеркало стоматологічне, пінцет стоматологічний
c. Зонд зубний зігнутий, шпатель, пінцет
d. Штопфер, дзеркало стоматологічне, пінцет
e. Екскаватор, гладилка, дзеркало стоматологічне

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Еритрозину
b. Фуксину
*c. Йодисто-калієвий
d. Фурациліну
e. Метиленового синього

115. Які антисептики належать до групи окисників?
a. Карболова кислота, соляна кислота
b. Хлорамін Б, хлоргексидину біглюконат
*c. Перекис водню, калію перманганат
d. Мурашина кислота, борна кислота
e. Фурацилін, фуразолідон

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. На початку робочої зміни
b. Щодня
*c. 1 раз на тиждень
d. 1 раз на місяць
e. У кінці робочої зміни

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
*a. Обмежений гіперкератоз
b. Лейкоплакія
c. Кератоакантома
d. Папіломатоз
e. Шкірний ріг

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Глибокий
b. Відкритий
c. Прогнатичний
d. Прогенічний
*e. Перехресний

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 30%
b. 20%
c. 15%
*d. 10%
e. 25%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
b. При температурі 120^oС - 90 хв
*c. При температурі 180^oС - 60 хв
d. При температурі 200^oС - 30 хв
e. При температурі 140^oС - 45 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Амальгаму
b. Полікарбоксилатний цемент
*c. Склоіономерний цемент
d. Цинк-фосфатний цемент
e. Силікофосфатний цемент

122. Який інструмент використовують для механічного розширення кореневих каналів?
a. Коренева голка
b. Спредер
c. Каналонаповнювач
*d. Дрильбор
e. Плагер

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-рідина
b. Паста-паста
c. Тільки порошок
d. Порошок-рідина
*e. Тільки паста

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Преднізолонову
b. Інтерферонову
c. Ланолінову
*d. Клотримазолову
e. Еритроміцинову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. A
b. M
c. C
*d. H
e. R

126. Яку назву має хейліт, спричинений підвищеною чутливістю червоної облямівки губ до інсоляції?
*a. Актинічний
b. Ексфоліативний
c. Метеорологічний
d. Атопічний
e. Екзематозний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
*a. Полірувальні штрипси
b. Гумові головки
c. Полірувальні щітки
d. Фінішні алмазні бори
e. Полірувальні диски

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Фторакс
b. Speedex
c. Ортокор
*d. Репін
e. Ypeen

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Квадрат
*b. Трикутник
c. П'ятикінцева зірочка
d. Коло
e. Восьмикінцева зірочка

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Кальцію
b. Йоду
c. Заліза
d. Фосфору
*e. Фтору

131. Назвіть поверхню зуба, на якій найчастіше для профілактики карієсу проводять герметизацію?
a. Вестибулярна
*b. Жувальна
c. Контактна
d. Оральна
e. -

132. Яке положення треба надати пацієнту в разі стану непритомності?
*a. Тренделенбурга
b. На боці
c. Сімса
d. Фаулера
e. На животі

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Ормокер
*b. Десенситайзер
c. Компомер
d. Кондиціонер
e. Пасту з тимолом

134. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
b. Фреза, поліри, екскаватор, штрипси
c. Фініри, поліри, оклюзійний папір, матриці
d. Фініри, гладилка, оклюзійний папір, штопфер
*e. Фініри, поліри, оклюзійний папір, штрипси

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
*a. 300000-400000 об/хв
b. 100000-200000 об/хв
c. 20000-70000 об/хв
d. 50000-100000 об/хв
e. 15000-20000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
*a. Верхні моляри
b. Верхні премоляри
c. Нижні моляри
d. Нижні премоляри
e. Верхні ікла

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Вірус герпесу
b. Спірохета Венсана
c. Веретеноподібна паличка
d. Паличка Леффлера
*e. Дріжджоподібні гриби

138. Чим обумовлена поява трем та діастем між молочними зубами в період підготовки заміни їх на постійні?
a. Надмірним жувальним навантаженням
b. Подовженими комірковими відростками щелеп
c. Короткими комірковими відростками щелеп
*d. Ростом щелеп, більшим розміром зачатків постійних зубів
e. Широкою коронковою частиною молочного зуба

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ремінералізація
*b. Імпрегнація
c. Екстирпація
d. Девіталізація
e. Ампутація

140. Назвіть, з яких частин складається перший постійний моляр на верхній щелепі праворуч.
a. Коронка, корінь, альвеолярний відросток
*b. Коронка, шийка, корінь
c. Ясна, корінь, пародонт
d. Коронка, шийка, ясна
e. Корінь, пародонт, альвеолярний відросток

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти головну та стискальну пов'язки та скерувати потерпілого до отоларингологічного відділення
b. Накласти пращоподібну пов'язку та скерувати потерпілого до отоларингологічного відділення
c. Накласти стискальну пов'язку в ділянці поранення та скерувати потерпілого до щелепно-лицевого відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти стискальну пов'язку в ділянці поранення та скерувати потерпілого до отоларингологічного відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Ускладненим
b. Хронічним
*c. Квітучим
d. Рецидивним
e. Гострим

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. 30-40мкА
b. 15-30 мкА
c. -
d. Більше 100 мкА
*e. 50-90 мкА

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Плагером
*b. Пульпоекстрактором
c. Спредером
d. Каналонаповнювачем
e. Римером

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке затуплення борів
b. Швидке зношування наконечника
c. Ушкодження прилеглих зубів
*d. Запалення або загибель пульпи
e. Збільшення пилу у повітрі

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний глибокий карієс
b. Гострий поверхневий карієс
c. Хронічний середній карієс
*d. Гострий середній карієс
e. Гострий глибокий карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Байонетні щипці
*b. Прямі щипці
c. Дзьобоподібні щипці
d. S-подібні щипці
e. Кутовий елеватор

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Адгезивна, протизапальна
*b. Протизапальна, одонтотропна
c. Седативна, адгезивна
d. Знеболювальна, седативна
e. Антисептична, знеболювальна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу на слизовій оболонці ротової порожнини
*b. Контролю гігієнічних навичок пацієнта
c. Виявлення запального процесу в яснах
d. Виявлення каріозних порожнин
e. Контролю крайового прилягання пломб на зубах

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. I
b. II
c. IV
d. III
*e. VI

