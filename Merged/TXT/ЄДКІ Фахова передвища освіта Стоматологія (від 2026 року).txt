1. Під час стоматологічного прийому лікар одягнув нову медичну маску. Як часто треба змінювати маску?
a. Кожні 5 год
*b. Кожні 2 год
c. Кожні 3 год
d. Кожні 6 год
e. Кожні 4 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Солюксова
b. Кварцева
*c. Фотополімерна
d. Світлодіодна
e. Люмінесцентна

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Штопфером
b. Екскаватором
*c. Амальгамтрегером
d. Гладилкою
e. Кюретою

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
*b. Текучий композит
c. Гібридний композит
d. Мікрофільний композит
e. Склоіономерний цемент

5. Яка помилка, що виникла під час препарування каріозної порожнини, може викликати виникнення вторинного карієсу?
a. Ушкодження бором прилеглих зубів
*b. Недостатнє препарування
c. Обламування стінки каріозної порожнини
d. Перфорація стінки каріозної порожнини
e. Перфорація дна каріозної порожнини

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Ypeen
*b. Speedex
c. Ортокор
d. Репін
e. Редонт

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Шпателем
*b. Зондом
c. Екскаватором
d. Штопфером
e. Гладилкою

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Пульпіт
b. Пародонтит
c. Остеомієліт
*d. Карієс
e. Періодонтит

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Вивих верхньої щелепи
b. Вивих нижньої щелепи
c. Перелом зуба
*d. Перелом верхньої щелепи
e. Перелом нижньої щелепи

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 48 год
b. 9 год
*c. 6 год
d. 12 год
e. 24 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Травма периапікальних тканин
b. Недостатнє механічне оброблення кореневого каналу
c. Перфорація стінки кореневого каналу
*d. Неправильний вибір пломбувального матеріалу
e. Виведення пломбувального матеріалу за верхівку кореневого каналу

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. -
b. Фенолфталеїнову
*c. Амідопіринову
d. Тетрациклінову
e. З Суданом ІІІ

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
*a. Ypeen
b. Ортокор
c. Speedex
d. Репін
e. Протакрил

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Хронічний поверхневий карієс
*c. Гострий початковий карієс
d. Гіпоплазія емалі
e. Ерозія емалі

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести замірювання довжини вуздечки язика
b. Провести дослідження міжзубних сосочків
*c. Дослідити глибину зубо-ясенного прикріплення
d. Дослідити наявність каріозних порожнин на зубах верхньої щелепи
e. Дослідити наявність каріозних порожнин на зубах нижньої щелепи

16. Яку температуру застосовують під час стерилізації паровим методом?
a. 200-220^oC
*b. 110-134^oC
c. 135-155^oC
d. 155-170^oC
e. 170-200^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Лікування не потребує знеболювання
b. -
*c. Неправильно вибраний вид анестезії
d. Недостатня кількість введеного препарату
e. Алергічна реакція на анестетик

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Гібридний
b. Мікрофільний
*c. Макрофільний
d. Мікрогібридний
e. Нанонаповнений

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 30 мкм
b. 180 мкм
c. 100 мкм
d. 135 мкм
*e. 50 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Хронічний остеомієліт
b. Невропатія трійчастого нерва
*c. Гострий альвеоліт
d. Гострий періостит
e. Гострий остеомієліт

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Амальгаму
b. Силікатний цемент
c. Склоіономерний цемент
*d. Композитний матеріал світлової полімеризації
e. Композитний матеріал хімічної полімеризації

22. Що насамперед треба зробити у випадку потрапляння хімічної речовини в око під час надання першої допомоги?
a. -
b. Закапати в уражене око очні краплі
c. Накласти антисептичну мазь
*d. Промити уражене око чистою водою
e. Накласти пов'язку на уражене око

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 26 зі збереженою коронковою частиною
*b. 16 зі зруйнованою коронковою частиною
c. 46 зі збереженою коронковою частиною
d. 36 зі зруйнованою коронковою частиною
e. 33 зі збереженою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
*a. 60 хв
b. 45 хв
c. 30 хв
d. 50 хв
e. 90 хв

25. Назвіть блок стоматологічної установки, до складу якого входять скейлер та наконечники.
a. Стоматологічне крісло
*b. Блок інструментів
c. Блок управління
d. -
e. Освітлювальний блок

26. Яка кістка належить до кісток лицьового черепа?
a. Решітчата
b. Лобова
*c. Вилична (парна)
d. Тім'яна (парна)
e. Клиноподібна

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
*a. S-подібні праві
b. Прямі
c. S-подібні ліві
d. Багнетоподібні кореневі
e. Багнетоподібні коронкові

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Байонетні
b. Прямі
c. Дзьобоподібні зі щічками, що не сходяться
*d. S-подібні
e. Дзьобоподібні зі щічками, що сходяться

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
*a. Розкрити порожнину зуба та кореневий канал
b. Видалити пломбу
c. Замінити пломбу
d. Видалити зуб
e. Провести корекцію пломби

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
*a. Накладання фторвмісних лаків на поверхню зубів
b. Уживання таблеток фториду натрію
c. Уживання продуктів, багатих на кальцій та фтор
d. Уживання морепродуктів
e. Додавання в їжу фторованої солі

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний фіброзний періодонтит
b. Хронічний гранулематозний періодонтит
c. Хронічний гангренозний пульпіт
*d. Хронічний гранулюючий періодонтит
e. Хронічний гіпертрофічний пульпіт

32. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, два канали
*b. Один корінь, один канал
c. Два корені, один канал
d. Три корені, три канали
e. Один корінь, два канали

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Панорамний рентген
*b. Прицільний рентген
c. Прикусний рентген
d. Контрастний рентген
e. Тривимірний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. Індекс Рамф'єрда
b. OHІ-S (Гріна-Вермільйона)
c. PІ (Рассела)
*d. CPITN (ВООЗ)
e. PMA (Парма)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Дезінфекцію
b. Стерилізацію
c. Передстерилізаційне очищення
d. Асептику
*e. Антисептику

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий дифузний пульпіт
b. Хронічний фіброзний пульпіт
c. Хронічний гранулюючий періодонтит
d. Гострий серозний періодонтит
*e. Хронічний гранулематозний періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Ерозія емалі
*b. Гіпоплазія емалі
c. Гострий поверхневий карієс
d. Некроз емалі
e. Гострий початковий карієс

38. На якому тижні вагітності починається мінералізація зачатків перших молочних зубів?
a. 23-му
b. 6-му
*c. 17-му
d. 30-му
e. 9-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Некроз твердих тканин
b. Системна гіпоплазія емалі
*c. Клиноподібний дефект
d. Ерозія емалі
e. Гострий середній карієс

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний гранулюючий періодонтит
b. Гострий серозний періодонтит
c. Гострий дифузний пульпіт
d. Хронічний фіброзний пульпіт
*e. Хронічний фіброзний періодонтит

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Бородавчастий передрак червоної облямівки губ
b. Обмежений передраковий гіперкератоз червоної облямівки губ
c. Абразивний преканцерозний хейліт Манганотті
d. Еритроплакія Кейра
*e. Папіломатоз піднебінний

42. Виберіть метод лікування хронічного середнього карієсу тимчасового моляра в шестирічної дитини.
a. Видалення
*b. Пломбування
c. Герметизація
d. Протезування
e. Ремінералізація

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 40%
c. 55%
d. 30%
e. 100%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Стерилізація рук
b. Миття рук
*c. Гігієнічна обробка рук
d. -
e. Хірургічна обробка рук

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Випадіння пломби
b. Верхівковий періодонтит
c. Вторинний карієс
d. Папіліт
*e. Запалення пульпи

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 1 мг/л
b. 0,3 мг/л
c. 2 мг/л
d. 1,2 мг/л
*e. 0,5 мг/л

47. Який інструментарій на ортопедичному прийомі використовує лікар-стоматолог для вигинання кламерів?
*a. Крампонні щипці
b. Пінцет
c. Елеватор
d. Байонетні щипці
e. Зонд

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100 до 1000 об/хв
b. Від 50000 до 100000 об/хв
*c. Від 1000 до 40000 об/хв
d. -
e. Від 100000 до 300000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
*a. 15-30 мкА
b. 30-40 мкА
c. 100 мкА
d. 80-90 мкА
e. 60-70 мкА

50. Який термін зберігання простерилізованих медичних виробів у стерилізаційних коробках з фільтром?
a. 28 діб
*b. 20 діб
c. 16 діб
d. 10 діб
e. 3 доби

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Ампутація
*b. Реплантація
c. Імплантація
d. Трансплантація
e. Гемісекція

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Різальний край
*b. Контактна поверхня
c. Контактна поверхня з ураженням різального краю
d. Пришийкова ділянка
e. Жувальна поверхня

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. 0,2%-ий розчин хлоргексидину
b. Йодовмісний розчин Шіллера-Писарєва
c. 2%-ий розчин фтористого натрію
*d. 2%-ий розчин метиленового синього
e. Йодинол

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. -
*b. Хімічний
c. Паровий
d. Повітряний
e. Кип'ятіння

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Хронічний періостит
*b. Хронічний альвеоліт
c. Абсцес
d. Гострий остеомієліт
e. Хронічний остеомієліт

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Трансверзальній
b. Вертикальній
c. Орбітальній
*d. Сагітальній
e. Мезіальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
*a. Відсутність контактного пункту
b. -
c. Завищення висоти оклюзії на пломбі
d. Неправильне накладання ізоляційної прокладки
e. Неправильний вибір пломбувального матеріалу

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину 3%-м перекисом водню, нанести адгезив
*b. Повторне кислотне протравлювання емалі та дентину та нанесення адгезиву
c. Обробити каріозну порожнину спиртом, нанести адгезив
d. Провести повторне протравлювання дентину, нанести адгезив
e. Промити та висушити каріозну порожнину, нанести адгезив

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
*a. Непритомність
b. Алергічна реакція
c. Асфіксія
d. Колапс
e. Анафілактичний шок

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Гіперглікемічна кома
b. Анафілактичний шок
c. Колапс
*d. Епілептичний напад
e. Гіпоглікемічна кома

61. Для яких маніпуляцій використовують спредер під час ендодонтичного лікування?
a. Розпломбування кореневих каналів під час повторного ендодонтичного лікування
*b. Латеральної конденсації гутаперчевих штифтів у кореневому каналі
c. Внесення пломбувального матеріалу в кореневий канал
d. Вертикальної конденсації гутаперчевих штифтів у кореневому каналі
e. Горизонтальної конденсації гутаперчевих штифтів у кореневому каналі

62. Укажіть назву частини порожнини рота, що обмежена губами і щоками зовні та зубами і яснами зсередини.
*a. Присінок порожнини рота
b. Ретромолярна ділянка
c. Власне порожнина рота
d. Перехідна складка рота
e. Слизова оболонка рота

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
*a. Розм'якшений дентин насичується пігментами
b. Запалення та пошкодження ясенного сосочка
c. Опік твердих тканин зуба
d. Значне стоншення шару емалі
e. Перегрів та запалення пульпи зуба

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Внутрішньосуглобовий диск
b. Суглобовий горбок
c. Суглобова капсула
*d. Суглобова ямка
e. Суглобова головка

65. Що належить до допоміжного обладнання стоматологічного кабінету?
a. Стоматологічна установка
b. Стоматологічний пересувний стілець
c. Стоматологічне крісло
*d. Cтоматологічний рентген апарат
e. Рукомийник для миття рук

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
*a. Рентгенологічне дослідження
b. Глибоке зондування
c. Бактеріологічне дослідження
d. Термопробу
e. ЕОД

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Жування, ковтання
b. Дихання, ковтання
*c. Відкушування їжі, вимова звуків
d. Вiдкушування їжi, дихання
e. Дихання, порушення дикції

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
*a. Композит та склоіономерний цемент
b. Композит та силікофосфатний цемент
c. Текучий композит та компомер
d. Компомер та силікатний цемент
e. Текучий композит та силікатний цемент

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Цинк
*b. Мідь
c. Ртуть
d. Олово
e. Срібло

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Текучий композит
*b. Склоіономерний цемент
c. Компомер
d. Силікатний цемент
e. Композит хімічної полімеризації

71. Скільки зубів має повний сформований тимчасовий прикус?
a. 24
b. 18
c. 12
*d. 20
e. 32

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
*a. Середній медичний персонал, який має відповідну підготовку
b. Медичний персонал, який пройшов інструктаж із техніки безпеки
c. Будь-які працівники відділення
d. Санітарки
e. Працівники, які пройшли навчання

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Спредером
b. Плагером
*c. К-файлом
d. Пульпоекстрактором
e. Каналонаповнювачем

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Повітряно-краплинний
b. Контактний
*c. Парентеральний
d. Аліментарний
e. Водний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
*a. Проводимо поштовхи за Геймліхом
b. Проводимо трахеотомію
c. Просимо пацієнта лягти на спину та проводимо штучну вентиляцію легень
d. Просимо пацієнта лягти на спину та проводимо непрямий масаж серця
e. Проводимо інтубацію

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,0002%-м розчином кетаміну
b. 0,1%-м розчином перманганату калію
c. 1%-м розчином фурациліну
d. 0,12%-м розчином хлоргексидину
*e. 30%-м розчином альбуциду

77. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, уявне
b. Обернене, збільшене, дійсне
c. Пряме, зменшене, уявне
d. Пряме, зменшене, дійсне
*e. Пряме, збільшене, уявне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. U-файл
b. К-ример
*c. Каналонаповнювач
d. К-файл
e. Пульпоекстрактор

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Соматичні захворювання
b. Вік понад 18-20 років
*c. Вік понад 30-35 років
d. Інтенсивність каріозного процесу
e. Стан гігієни порожнини рота

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Компрес 2-5%-им розчином натрію гідрокарбонату
b. Обробити ділянку шкіри антисептиком
*c. Холод на травмовану ділянку в перші 30 хв
d. Застосувати слабодезінфікуючу мазь
e. Призначити протинабрякову терапію

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення патогенних видів мікроорганізмів
*b. Видалення білкових, жирових та механічних забруднень
c. Знищення умовно-патогенних видів мікроорганізмів
d. Знищення вірусів
e. Знищення всіх видів мікроорганізмів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Ні, не можна. Інакше буде механічна асфіксія, бо пов'язка накладається на усю шию
b. Ні, не можна. Інакше буде гіпоксія мозку, що не сумісна з життям
c. Так, можна. Але з боку кровотечі піднімається рука вгору, охоплюючи голову, та накладається пов'язка
d. Так, можна. Але проводиться трахеотомія
*e. Так, можна. Але з протилежного боку кровотечі піднімається рука вгору, охоплюючи голову, та накладається пов'язка

83. Що із нижченаведеного належить до загальної профілактики карієсу?
a. Полоскання ремінералізаційними розчинами
b. Раціональна гігієна порожнини рота
*c. Вживання таблеток фториду натрію
d. Покриття поверхні зубів фторлаком
e. Герметизація фісур

84. Укажіть, яке ускладнення може виникнути під час проведення операції видалення зубів нижньої щелепи.
a. Відламування горба щелепи
*b. Перелом коронки або кореня зуба
c. Проштовхування зуба в гайморову пазуху
d. Альвеоліт лунки зуба
e. Неврит нижньоальвеолярного нерва

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Генералізований пародонтит
c. Катаральний гінгівіт
d. Виразковий гінгівіт
e. Фіброматоз ясен

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Крампонні щипці
b. Щипці-затискачі
c. Байонетні щипці
d. Щипці для накладання кламерів
*e. Щипці-пробійник

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Муміфікуючу пасту
b. Нітрат срібла для імпрегнації
c. Антисептичні розчини
*d. Ремінералізаційні розчини
e. Композитний матеріал

88. Який препарат треба підготувати в разі виникнення гіпоглікемічної коми в пацієнта?
a. 0,05%-ий строфантину
b. 20 ОД інсуліну
*c. 40%-ий розчин глюкози
d. 0,5%-ий розчин дибазолу
e. 2,4%-ий розчин еуфіліну

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
*a. Білий
b. Чорний
c. Червоний
d. Зелений
e. Синій

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 5%-ий спиртовий розчин таніну
c. 96%-ий етиловий спирт
d. 0,05%-ий хлоргексидину біглюконат
e. 10%-ий розчин аміаку

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
*b. Після остаточного оброблення пломби
c. Після внесення останньої порції матеріалу
d. Після внесення кожної порції пломбувального матеріалу
e. Після шліфування пломби

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Люмінесцентну діагностику
*b. Фарбування карієс-маркером
c. Метод трансілюмінації
d. Термопробу
e. ЕОД

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Зонд
b. Алмазний бор
c. Штопфер
d. Гладилку
*e. Екскаватор

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, дезінфекція, стерилізація
b. -
*c. Дезінфекція, передстерилізаційне очищення, стерилізація
d. Передстерилізаційне очищення, стерилізація, дезінфекція
e. Передстерилізаційне очищення, стерилізація

95. Укажіть, яке ускладнення може виникнути в пацієнта після операції з видалення зуба.
a. Вивих нижньої щелепи
b. Потрапляння зуба в дихальні шляхи
c. Проштовхування зуба в м'які тканини
d. Ушкодження зуба-антагоніста
*e. Альвеоліт лунки зуба

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІ
b. ІІІ
c. ІV
d. І
*e. V

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Ізоляційну прокладку
b. Пасту на основі миш'яку
c. Пасту на основі параформальдегіду
*d. Одонтотропну пасту
e. Склоіономерний цемент

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
*a. Прикріплені та вільні
b. Тверді та м'які
c. Епітеліальні та базальні
d. Внутрішні та зовнішні
e. -

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Карборундова головка
b. Алмазний бор
c. Полір
d. Фінір
*e. Твердосплавний бор

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Запобігання гіпотермії
b. Накладання шини
c. Відновлення дихання
*d. Зупинка кровотечі
e. Особиста безпека

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 12%
b. 6%
c. 0,03%
*d. 3%
e. 9%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити всю партію інструментів під проточною водою
*b. Здійснити повторне передстерилізаційне очищення всієї партії інструментів
c. Ополоснути інструмент дистильованою водою та висушити
d. Простерилізувати всі інструменти, за винятком того, на якому виявилася позитивна азопірамова проба
e. Промити інструмент під проточною водою

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти холодний компрес
b. Накласти джгут
c. Накласти міхур з льодом
d. Надати пацієнту положення з опущеною головою
*e. Притиснути загальну сонну артерію

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 5%-ий розчин полікарбонових кислот
b. 15%-ий розчин полікарбонових кислот
c. 10%-ий розчин ортофосфорної кислоти
*d. 37%-ий розчин ортофосфорної кислоти
e. 3%-ий розчин ортофосфорної кислоти

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
*a. Прямі
b. Зігнуті по ребру із щічками, що не змикаються
c. S-подібні
d. Зігнуті по ребру із щічками, що змикаються
e. Багнетоподібні

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Знищення залишків лікарських препаратів
b. Механічне знищення забруднень
c. Знищення умовно-патогенних видів мікроорганізмів
d. Знищення білкових, жирових забруднень
*e. Знищення патогенних та умовно-патогенних видів мікроорганізмів

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Шпатель для замішування та стоматологічне скельце
*b. Гумова колба та шпатель для замішування
c. Гумові рукавички та каталізатор для затвердіння
d. Блокнот для замішування та стоматологічне скельце
e. Каталізатор та інгібітор

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні йоржики
*b. Гумові ковпачки
c. Флосети
d. Мануальні скейлери
e. Міжзубні стимулятори

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
*a. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
b. Зверху та знизу - присінок ротової порожнини, спереду - язик та зуби, з боків - ясна та зуби
c. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
d. Зверху - вуздечка верхньої губи, знизу - вуздечка нижньої губи, спереду - зуби, знизу - язик
e. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Термопластичних мас
b. Альгінатних відбиткових матеріалів
c. Гіпсу медичного
*d. Силіконових відбиткових матеріалів
e. Композитних матеріалів

111. Які лампи використовують для знезараження повітря та поверхонь у стоматологічному кабінеті?
a. Люмінесцентні
b. Розжарювання
c. Фотополімерні
d. Світлодіодні
*e. Бактерицидні

112. Які інструменти використовують для оброблення твердих тканин зуба під час препарування каріозних порожнин?
*a. Кулясті бори, екскаватор
b. Кулясті бори, плагери
c. Кулясті бори, матриці
d. Карборундові головки, фініри
e. Карборундові головки, плагери

113. Які інструменти необхідно підготувати для проведення обстеження стоматологічного пацієнта?
a. Дзеркало стоматологічне, пінцет стоматологічний, екскаватор
*b. Зонд зубний зігнутий, дзеркало стоматологічне, пінцет стоматологічний
c. Зонд зубний зігнутий, шпатель, пінцет
d. Штопфер, дзеркало стоматологічне, пінцет
e. Екскаватор, гладилка, дзеркало стоматологічне

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Фурациліну
b. Еритрозину
c. Метиленового синього
d. Фуксину
*e. Йодисто-калієвий

115. Які антисептики належать до групи окисників?
a. Фурацилін, фуразолідон
b. Карболова кислота, соляна кислота
c. Мурашина кислота, борна кислота
*d. Перекис водню, калію перманганат
e. Хлорамін Б, хлоргексидину біглюконат

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. На початку робочої зміни
b. Щодня
c. У кінці робочої зміни
d. 1 раз на місяць
*e. 1 раз на тиждень

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
*a. Обмежений гіперкератоз
b. Папіломатоз
c. Лейкоплакія
d. Кератоакантома
e. Шкірний ріг

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогнатичний
*b. Перехресний
c. Прогенічний
d. Глибокий
e. Відкритий

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 25%
*b. 10%
c. 15%
d. 20%
e. 30%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
b. При температурі 120^oС - 90 хв
c. При температурі 200^oС - 30 хв
*d. При температурі 180^oС - 60 хв
e. При температурі 140^oС - 45 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Полікарбоксилатний цемент
b. Силікофосфатний цемент
*c. Склоіономерний цемент
d. Амальгаму
e. Цинк-фосфатний цемент

122. Який інструмент використовують для механічного розширення кореневих каналів?
a. Плагер
b. Коренева голка
*c. Дрильбор
d. Спредер
e. Каналонаповнювач

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Тільки порошок
b. Порошок-рідина
c. Паста-паста
*d. Тільки паста
e. Паста-рідина

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Еритроміцинову
b. Інтерферонову
c. Преднізолонову
d. Ланолінову
*e. Клотримазолову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
*a. H
b. R
c. A
d. M
e. C

126. Яку назву має хейліт, спричинений підвищеною чутливістю червоної облямівки губ до інсоляції?
a. Атопічний
*b. Актинічний
c. Екзематозний
d. Ексфоліативний
e. Метеорологічний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Гумові головки
*b. Полірувальні штрипси
c. Полірувальні диски
d. Полірувальні щітки
e. Фінішні алмазні бори

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Speedex
b. Ypeen
*c. Репін
d. Ортокор
e. Фторакс

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
b. Восьмикінцева зірочка
c. П'ятикінцева зірочка
*d. Трикутник
e. Квадрат

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Фосфору
b. Кальцію
*c. Фтору
d. Йоду
e. Заліза

131. Назвіть поверхню зуба, на якій найчастіше для профілактики карієсу проводять герметизацію?
a. Оральна
*b. Жувальна
c. -
d. Вестибулярна
e. Контактна

132. Яке положення треба надати пацієнту в разі стану непритомності?
a. На боці
*b. Тренделенбурга
c. Сімса
d. На животі
e. Фаулера

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Пасту з тимолом
b. Компомер
c. Кондиціонер
d. Ормокер
*e. Десенситайзер

134. Лікар-стоматолог готується до останнього етапу пломбування зуба. Які інструменти йому знадобляться?
a. Фініри, поліри, оклюзійний папір, матриці
b. Фреза, поліри, екскаватор, штрипси
c. Фініри, гладилка, оклюзійний папір, штопфер
d. Штопфер, поліри, оклюзійний папір, штрипси
*e. Фініри, поліри, оклюзійний папір, штрипси

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 20000-70000 об/хв
b. 50000-100000 об/хв
*c. 300000-400000 об/хв
d. 15000-20000 об/хв
e. 100000-200000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні ікла
b. Нижні премоляри
c. Верхні премоляри
*d. Верхні моляри
e. Нижні моляри

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Спірохета Венсана
b. Паличка Леффлера
*c. Дріжджоподібні гриби
d. Вірус герпесу
e. Веретеноподібна паличка

138. Чим обумовлена поява трем та діастем між молочними зубами в період підготовки заміни їх на постійні?
*a. Ростом щелеп, більшим розміром зачатків постійних зубів
b. Короткими комірковими відростками щелеп
c. Широкою коронковою частиною молочного зуба
d. Подовженими комірковими відростками щелеп
e. Надмірним жувальним навантаженням

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Екстирпація
*b. Імпрегнація
c. Ремінералізація
d. Девіталізація
e. Ампутація

140. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Коронка, корінь, альвеолярний відросток
c. Ясна, корінь, пародонт
*d. Коронка, шийка, корінь
e. Коронка, шийка, ясна

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
*b. Накласти пращоподібну пов'язку та скерувати потерпілого до щелепно-лицевого відділення
c. Накласти пращоподібну пов'язку та скерувати потерпілого до отоларингологічного відділення
d. Накласти головну та стискальну пов'язки та скерувати потерпілого до отоларингологічного відділення
e. Накласти стискальну пов'язку в ділянці поранення та скерувати потерпілого до отоларингологічного відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Ускладненим
b. Гострим
c. Хронічним
d. Рецидивним
*e. Квітучим

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. -
b. 15-30 мкА
c. 30-40мкА
*d. 50-90 мкА
e. Більше 100 мкА

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Каналонаповнювачем
b. Плагером
*c. Пульпоекстрактором
d. Римером
e. Спредером

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке зношування наконечника
b. Збільшення пилу у повітрі
*c. Запалення або загибель пульпи
d. Швидке затуплення борів
e. Ушкодження прилеглих зубів

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний глибокий карієс
b. Хронічний середній карієс
c. Гострий глибокий карієс
*d. Гострий середній карієс
e. Гострий поверхневий карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. S-подібні щипці
b. Дзьобоподібні щипці
c. Байонетні щипці
d. Кутовий елеватор
*e. Прямі щипці

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Антисептична, знеболювальна
b. Седативна, адгезивна
c. Знеболювальна, седативна
*d. Протизапальна, одонтотропна
e. Адгезивна, протизапальна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Контролю крайового прилягання пломб на зубах
b. Виявлення каріозних порожнин
c. Виявлення запального процесу на слизовій оболонці ротової порожнини
*d. Контролю гігієнічних навичок пацієнта
e. Виявлення запального процесу в яснах

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. II
*b. VI
c. III
d. IV
e. I

