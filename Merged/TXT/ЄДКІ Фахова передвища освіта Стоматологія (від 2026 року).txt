1. Під час стоматологічного прийому лікар одягнув нову медичну маску. Як часто треба змінювати маску?
a. Кожні 3 год
*b. Кожні 2 год
c. Кожні 4 год
d. Кожні 5 год
e. Кожні 6 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Кварцева
*b. Фотополімерна
c. Люмінесцентна
d. Солюксова
e. Світлодіодна

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
*a. Амальгамтрегером
b. Екскаватором
c. Кюретою
d. Штопфером
e. Гладилкою

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Мікрофільний композит
c. Гібридний композит
*d. Текучий композит
e. Склоіономерний цемент

5. Яка помилка, що виникла під час препарування каріозної порожнини, може викликати виникнення вторинного карієсу?
a. Ушкодження бором прилеглих зубів
b. Перфорація стінки каріозної порожнини
*c. Недостатнє препарування
d. Обламування стінки каріозної порожнини
e. Перфорація дна каріозної порожнини

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Ypeen
*b. Speedex
c. Ортокор
d. Репін
e. Редонт

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
*a. Зондом
b. Штопфером
c. Екскаватором
d. Шпателем
e. Гладилкою

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Періодонтит
b. Пульпіт
c. Пародонтит
d. Остеомієліт
*e. Карієс

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом нижньої щелепи
b. Вивих нижньої щелепи
*c. Перелом верхньої щелепи
d. Вивих верхньої щелепи
e. Перелом зуба

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 48 год
b. 24 год
*c. 6 год
d. 9 год
e. 12 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Травма периапікальних тканин
b. Перфорація стінки кореневого каналу
c. Виведення пломбувального матеріалу за верхівку кореневого каналу
*d. Неправильний вибір пломбувального матеріалу
e. Недостатнє механічне оброблення кореневого каналу

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. Фенолфталеїнову
b. -
*c. Амідопіринову
d. З Суданом ІІІ
e. Тетрациклінову

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Протакрил
b. Ортокор
c. Репін
*d. Ypeen
e. Speedex

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Гіпоплазія емалі
c. Ерозія емалі
d. Хронічний поверхневий карієс
*e. Гострий початковий карієс

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах нижньої щелепи
b. Дослідити наявність каріозних порожнин на зубах верхньої щелепи
*c. Дослідити глибину зубо-ясенного прикріплення
d. Провести замірювання довжини вуздечки язика
e. Провести дослідження міжзубних сосочків

16. Яку температуру застосовують під час стерилізації паровим методом?
*a. 110-134^oC
b. 200-220^oC
c. 135-155^oC
d. 170-200^oC
e. 155-170^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Алергічна реакція на анестетик
b. Недостатня кількість введеного препарату
c. Лікування не потребує знеболювання
d. -
*e. Неправильно вибраний вид анестезії

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
*a. Макрофільний
b. Мікрофільний
c. Нанонаповнений
d. Гібридний
e. Мікрогібридний

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 100 мкм
b. 180 мкм
c. 30 мкм
*d. 50 мкм
e. 135 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Невропатія трійчастого нерва
b. Гострий періостит
c. Гострий остеомієліт
*d. Гострий альвеоліт
e. Хронічний остеомієліт

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Амальгаму
*b. Композитний матеріал світлової полімеризації
c. Силікатний цемент
d. Склоіономерний цемент
e. Композитний матеріал хімічної полімеризації

22. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
b. Закапати в уражене око очні краплі
c. -
d. Накласти антисептичну мазь
*e. Промити уражене око чистою водою

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
*a. 16 зі зруйнованою коронковою частиною
b. 46 зі збереженою коронковою частиною
c. 33 зі збереженою коронковою частиною
d. 36 зі зруйнованою коронковою частиною
e. 26 зі збереженою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 45 хв
b. 30 хв
c. 90 хв
d. 50 хв
*e. 60 хв

25. Назвіть блок стоматологічної установки, до складу якого входять скейлер та наконечники.
a. Блок управління
b. Стоматологічне крісло
c. Освітлювальний блок
*d. Блок інструментів
e. -

26. Яка кістка належить до кісток лицьового черепа?
a. Клиноподібна
*b. Вилична (парна)
c. Тім'яна (парна)
d. Решітчата
e. Лобова

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Багнетоподібні коронкові
b. Багнетоподібні кореневі
*c. S-подібні праві
d. S-подібні ліві
e. Прямі

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що не сходяться
b. Прямі
c. Дзьобоподібні зі щічками, що сходяться
d. Байонетні
*e. S-подібні

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити пломбу
*b. Розкрити порожнину зуба та кореневий канал
c. Замінити пломбу
d. Провести корекцію пломби
e. Видалити зуб

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання таблеток фториду натрію
b. Додавання в їжу фторованої солі
c. Уживання продуктів, багатих на кальцій та фтор
d. Уживання морепродуктів
*e. Накладання фторвмісних лаків на поверхню зубів

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гранулематозний періодонтит
b. Хронічний фіброзний періодонтит
*c. Хронічний гранулюючий періодонтит
d. Хронічний гіпертрофічний пульпіт
e. Хронічний гангренозний пульпіт

32. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, два канали
b. Два корені, один канал
*c. Один корінь, один канал
d. Один корінь, два канали
e. Три корені, три канали

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Прикусний рентген
b. Тривимірний рентген
*c. Прицільний рентген
d. Панорамний рентген
e. Контрастний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. OHІ-S (Гріна-Вермільйона)
b. PІ (Рассела)
c. PMA (Парма)
d. Індекс Рамф'єрда
*e. CPITN (ВООЗ)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Передстерилізаційне очищення
b. Стерилізацію
c. Дезінфекцію
d. Асептику
*e. Антисептику

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий дифузний пульпіт
b. Хронічний фіброзний пульпіт
c. Хронічний гранулюючий періодонтит
d. Гострий серозний періодонтит
*e. Хронічний гранулематозний періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Гострий поверхневий карієс
*b. Гіпоплазія емалі
c. Гострий початковий карієс
d. Ерозія емалі
e. Некроз емалі

38. На якому тижні вагітності починається мінералізація зачатків перших молочних зубів?
a. 9-му
b. 30-му
c. 6-му
d. 23-му
*e. 17-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Гострий середній карієс
b. Некроз твердих тканин
c. Ерозія емалі
*d. Клиноподібний дефект
e. Системна гіпоплазія емалі

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий серозний періодонтит
b. Хронічний фіброзний пульпіт
c. Гострий дифузний пульпіт
d. Хронічний гранулюючий періодонтит
*e. Хронічний фіброзний періодонтит

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Еритроплакія Кейра
*b. Папіломатоз піднебінний
c. Абразивний преканцерозний хейліт Манганотті
d. Бородавчастий передрак червоної облямівки губ
e. Обмежений передраковий гіперкератоз червоної облямівки губ

42. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Герметизація
c. Протезування
*d. Пломбування
e. Ремінералізація

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 30%
c. 40%
d. 55%
e. 100%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Стерилізація рук
b. Хірургічна обробка рук
c. Миття рук
*d. Гігієнічна обробка рук
e. -

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Папіліт
b. Вторинний карієс
*c. Запалення пульпи
d. Верхівковий періодонтит
e. Випадіння пломби

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 2 мг/л
*b. 0,5 мг/л
c. 1 мг/л
d. 1,2 мг/л
e. 0,3 мг/л

47. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
b. Пінцет
c. Зонд
*d. Крампонні щипці
e. Байонетні щипці

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100000 до 300000 об/хв
b. -
*c. Від 1000 до 40000 об/хв
d. Від 50000 до 100000 об/хв
e. Від 100 до 1000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 60-70 мкА
b. 100 мкА
c. 80-90 мкА
d. 30-40 мкА
*e. 15-30 мкА

50. Який термін зберігання простерилізованих медичних виробів у стерилізаційних коробках з фільтром?
a. 28 діб
*b. 20 діб
c. 3 доби
d. 10 діб
e. 16 діб

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Гемісекція
b. Трансплантація
c. Ампутація
*d. Реплантація
e. Імплантація

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Різальний край
b. Контактна поверхня з ураженням різального краю
*c. Контактна поверхня
d. Жувальна поверхня
e. Пришийкова ділянка

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. 0,2%-ий розчин хлоргексидину
b. 2%-ий розчин фтористого натрію
*c. 2%-ий розчин метиленового синього
d. Йодовмісний розчин Шіллера-Писарєва
e. Йодинол

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. Повітряний
b. -
c. Паровий
d. Кип'ятіння
*e. Хімічний

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Гострий остеомієліт
b. Хронічний остеомієліт
c. Хронічний періостит
d. Абсцес
*e. Хронічний альвеоліт

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
*a. Сагітальній
b. Орбітальній
c. Трансверзальній
d. Мезіальній
e. Вертикальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
*a. Відсутність контактного пункту
b. Завищення висоти оклюзії на пломбі
c. Неправильний вибір пломбувального матеріалу
d. -
e. Неправильне накладання ізоляційної прокладки

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину спиртом, нанести адгезив
b. Обробити каріозну порожнину 3%-м перекисом водню, нанести адгезив
c. Провести повторне протравлювання дентину, нанести адгезив
*d. Повторне кислотне протравлювання емалі та дентину та нанесення адгезиву
e. Промити та висушити каріозну порожнину, нанести адгезив

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
*a. Непритомність
b. Анафілактичний шок
c. Колапс
d. Алергічна реакція
e. Асфіксія

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Анафілактичний шок
c. Колапс
d. Гіпоглікемічна кома
e. Гіперглікемічна кома

61. Для яких маніпуляцій використовують спредер під час ендодонтичного лікування?
a. Розпломбування кореневих каналів під час повторного ендодонтичного лікування
b. Вертикальної конденсації гутаперчевих штифтів у кореневому каналі
c. Внесення пломбувального матеріалу в кореневий канал
*d. Латеральної конденсації гутаперчевих штифтів у кореневому каналі
e. Горизонтальної конденсації гутаперчевих штифтів у кореневому каналі

62. Укажіть назву частини порожнини рота, що обмежена губами і щоками зовні та зубами і яснами зсередини.
a. Слизова оболонка рота
b. Власне порожнина рота
*c. Присінок порожнини рота
d. Перехідна складка рота
e. Ретромолярна ділянка

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Перегрів та запалення пульпи зуба
*b. Розм'якшений дентин насичується пігментами
c. Значне стоншення шару емалі
d. Запалення та пошкодження ясенного сосочка
e. Опік твердих тканин зуба

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобовий горбок
*b. Суглобова ямка
c. Суглобова головка
d. Суглобова капсула
e. Внутрішньосуглобовий диск

65. Що належить до допоміжного обладнання стоматологічного кабінету?
a. Стоматологічне крісло
b. Рукомийник для миття рук
c. Стоматологічна установка
d. Стоматологічний пересувний стілець
*e. Cтоматологічний рентген апарат

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Термопробу
b. Глибоке зондування
c. ЕОД
*d. Рентгенологічне дослідження
e. Бактеріологічне дослідження

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Жування, ковтання
b. Дихання, порушення дикції
c. Вiдкушування їжi, дихання
*d. Відкушування їжі, вимова звуків
e. Дихання, ковтання

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Композит та силікофосфатний цемент
*b. Композит та склоіономерний цемент
c. Текучий композит та силікатний цемент
d. Компомер та силікатний цемент
e. Текучий композит та компомер

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Цинк
c. Олово
d. Ртуть
e. Срібло

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Текучий композит
b. Композит хімічної полімеризації
*c. Склоіономерний цемент
d. Силікатний цемент
e. Компомер

71. Скільки зубів має повний сформований тимчасовий прикус?
a. 18
b. 32
c. 24
d. 12
*e. 20

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
*b. Середній медичний персонал, який має відповідну підготовку
c. Санітарки
d. Працівники, які пройшли навчання
e. Медичний персонал, який пройшов інструктаж із техніки безпеки

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Каналонаповнювачем
b. Спредером
*c. К-файлом
d. Плагером
e. Пульпоекстрактором

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Контактний
b. Повітряно-краплинний
c. Аліментарний
*d. Парентеральний
e. Водний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Проводимо інтубацію
*b. Проводимо поштовхи за Геймліхом
c. Просимо пацієнта лягти на спину та проводимо непрямий масаж серця
d. Проводимо трахеотомію
e. Просимо пацієнта лягти на спину та проводимо штучну вентиляцію легень

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 1%-м розчином фурациліну
b. 0,1%-м розчином перманганату калію
c. 0,12%-м розчином хлоргексидину
d. 0,0002%-м розчином кетаміну
*e. 30%-м розчином альбуциду

77. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, уявне
b. Пряме, зменшене, дійсне
c. Пряме, зменшене, уявне
d. Обернене, збільшене, дійсне
*e. Пряме, збільшене, уявне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. К-файл
b. К-ример
*c. Каналонаповнювач
d. Пульпоекстрактор
e. U-файл

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Інтенсивність каріозного процесу
*b. Вік понад 30-35 років
c. Вік понад 18-20 років
d. Соматичні захворювання
e. Стан гігієни порожнини рота

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Призначити протинабрякову терапію
b. Обробити ділянку шкіри антисептиком
*c. Холод на травмовану ділянку в перші 30 хв
d. Застосувати слабодезінфікуючу мазь
e. Компрес 2-5%-им розчином натрію гідрокарбонату

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення патогенних видів мікроорганізмів
b. Знищення вірусів
*c. Видалення білкових, жирових та механічних забруднень
d. Знищення умовно-патогенних видів мікроорганізмів
e. Знищення всіх видів мікроорганізмів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Ні, не можна. Інакше буде гіпоксія мозку, що не сумісна з життям
b. Так, можна. Але проводиться трахеотомія
c. Ні, не можна. Інакше буде механічна асфіксія, бо пов'язка накладається на усю шию
*d. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
e. Так, можна. Але з боку кровотечі піднімається рука вгору, охоплюючи голову, та накладається пов'язка

83. Що із нижченаведеного належить до загальної профілактики карієсу?
a. Герметизація фісур
b. Раціональна гігієна порожнини рота
c. Полоскання ремінералізаційними розчинами
d. Покриття поверхні зубів фторлаком
*e. Вживання таблеток фториду натрію

84. Укажіть, яке ускладнення може виникнути під час проведення операції видалення зубів нижньої щелепи.
a. Відламування горба щелепи
b. Проштовхування зуба в гайморову пазуху
*c. Перелом коронки або кореня зуба
d. Альвеоліт лунки зуба
e. Неврит нижньоальвеолярного нерва

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Фіброматоз ясен
c. Катаральний гінгівіт
d. Виразковий гінгівіт
e. Генералізований пародонтит

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Байонетні щипці
b. Крампонні щипці
c. Щипці для накладання кламерів
d. Щипці-затискачі
*e. Щипці-пробійник

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Антисептичні розчини
*b. Ремінералізаційні розчини
c. Нітрат срібла для імпрегнації
d. Композитний матеріал
e. Муміфікуючу пасту

88. Який препарат треба підготувати в разі виникнення гіпоглікемічної коми в пацієнта?
a. 0,05%-ий строфантину
*b. 40%-ий розчин глюкози
c. 0,5%-ий розчин дибазолу
d. 20 ОД інсуліну
e. 2,4%-ий розчин еуфіліну

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Зелений
b. Червоний
*c. Білий
d. Синій
e. Чорний

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 10%-ий розчин аміаку
c. 96%-ий етиловий спирт
d. 0,05%-ий хлоргексидину біглюконат
e. 5%-ий спиртовий розчин таніну

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
*a. Після остаточного оброблення пломби
b. Після внесення останньої порції матеріалу
c. Після внесення кожної порції пломбувального матеріалу
d. Після формування пломби
e. Після шліфування пломби

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Люмінесцентну діагностику
*b. Фарбування карієс-маркером
c. ЕОД
d. Метод трансілюмінації
e. Термопробу

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Штопфер
b. Гладилку
c. Алмазний бор
d. Зонд
*e. Екскаватор

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, стерилізація, дезінфекція
*b. Дезінфекція, передстерилізаційне очищення, стерилізація
c. Передстерилізаційне очищення, стерилізація
d. Передстерилізаційне очищення, дезінфекція, стерилізація
e. -

95. Укажіть, яке ускладнення може виникнути в пацієнта після операції з видалення зуба.
a. Потрапляння зуба в дихальні шляхи
*b. Альвеоліт лунки зуба
c. Ушкодження зуба-антагоніста
d. Вивих нижньої щелепи
e. Проштовхування зуба в м'які тканини

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІ
b. І
*c. V
d. ІІІ
e. ІV

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Ізоляційну прокладку
*b. Одонтотропну пасту
c. Склоіономерний цемент
d. Пасту на основі миш'яку
e. Пасту на основі параформальдегіду

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Тверді та м'які
*b. Прикріплені та вільні
c. Епітеліальні та базальні
d. Внутрішні та зовнішні
e. -

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Фінір
b. Полір
c. Алмазний бор
d. Карборундова головка
*e. Твердосплавний бор

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Особиста безпека
b. Накладання шини
c. Запобігання гіпотермії
d. Відновлення дихання
*e. Зупинка кровотечі

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 0,03%
b. 6%
c. 9%
*d. 3%
e. 12%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити всю партію інструментів під проточною водою
b. Ополоснути інструмент дистильованою водою та висушити
c. Простерилізувати всі інструменти, за винятком того, на якому виявилася позитивна азопірамова проба
*d. Здійснити повторне передстерилізаційне очищення всієї партії інструментів
e. Промити інструмент під проточною водою

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Надати пацієнту положення з опущеною головою
*b. Притиснути загальну сонну артерію
c. Накласти холодний компрес
d. Накласти міхур з льодом
e. Накласти джгут

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 3%-ий розчин ортофосфорної кислоти
b. 15%-ий розчин полікарбонових кислот
c. 5%-ий розчин полікарбонових кислот
*d. 37%-ий розчин ортофосфорної кислоти
e. 10%-ий розчин ортофосфорної кислоти

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
*a. Прямі
b. Зігнуті по ребру із щічками, що змикаються
c. S-подібні
d. Зігнуті по ребру із щічками, що не змикаються
e. Багнетоподібні

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
*a. Знищення патогенних та умовно-патогенних видів мікроорганізмів
b. Знищення білкових, жирових забруднень
c. Знищення залишків лікарських препаратів
d. Механічне знищення забруднень
e. Знищення умовно-патогенних видів мікроорганізмів

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Каталізатор та інгібітор
*b. Гумова колба та шпатель для замішування
c. Блокнот для замішування та стоматологічне скельце
d. Шпатель для замішування та стоматологічне скельце
e. Гумові рукавички та каталізатор для затвердіння

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
*a. Гумові ковпачки
b. Міжзубні йоржики
c. Мануальні скейлери
d. Міжзубні стимулятори
e. Флосети

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
*a. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
b. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
c. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
d. Зверху - вуздечка верхньої губи, знизу - вуздечка нижньої губи, спереду - зуби, знизу - язик
e. Зверху та знизу - присінок ротової порожнини, спереду - язик та зуби, з боків - ясна та зуби

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Гіпсу медичного
b. Композитних матеріалів
c. Альгінатних відбиткових матеріалів
*d. Силіконових відбиткових матеріалів
e. Термопластичних мас

111. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Люмінесцентні
c. Фотополімерні
d. Світлодіодні
e. Розжарювання

112. Які інструменти використовують для оброблення твердих тканин зуба під час препарування каріозних порожнин?
a. Карборундові головки, фініри
b. Карборундові головки, плагери
c. Кулясті бори, матриці
*d. Кулясті бори, екскаватор
e. Кулясті бори, плагери

113. Які інструменти необхідно підготувати для проведення обстеження стоматологічного пацієнта?
a. Дзеркало стоматологічне, пінцет стоматологічний, екскаватор
b. Штопфер, дзеркало стоматологічне, пінцет
c. Зонд зубний зігнутий, шпатель, пінцет
*d. Зонд зубний зігнутий, дзеркало стоматологічне, пінцет стоматологічний
e. Екскаватор, гладилка, дзеркало стоматологічне

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
*a. Йодисто-калієвий
b. Фуксину
c. Фурациліну
d. Метиленового синього
e. Еритрозину

115. Які антисептики належать до групи окисників?
a. Хлорамін Б, хлоргексидину біглюконат
b. Карболова кислота, соляна кислота
c. Мурашина кислота, борна кислота
*d. Перекис водню, калію перманганат
e. Фурацилін, фуразолідон

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. На початку робочої зміни
*b. 1 раз на тиждень
c. Щодня
d. У кінці робочої зміни
e. 1 раз на місяць

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Папіломатоз
*b. Обмежений гіперкератоз
c. Лейкоплакія
d. Кератоакантома
e. Шкірний ріг

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
*a. Перехресний
b. Глибокий
c. Прогнатичний
d. Відкритий
e. Прогенічний

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 25%
*b. 10%
c. 20%
d. 15%
e. 30%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 160^oС - 120 хв
*b. При температурі 180^oС - 60 хв
c. При температурі 140^oС - 45 хв
d. При температурі 120^oС - 90 хв
e. При температурі 200^oС - 30 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Полікарбоксилатний цемент
b. Амальгаму
*c. Склоіономерний цемент
d. Цинк-фосфатний цемент
e. Силікофосфатний цемент

122. Який інструмент використовують для механічного розширення кореневих каналів?
*a. Дрильбор
b. Коренева голка
c. Плагер
d. Спредер
e. Каналонаповнювач

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Тільки порошок
b. Паста-рідина
c. Порошок-рідина
d. Паста-паста
*e. Тільки паста

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Преднізолонову
*c. Клотримазолову
d. Еритроміцинову
e. Ланолінову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
*a. H
b. A
c. C
d. M
e. R

126. Яку назву має хейліт, спричинений підвищеною чутливістю червоної облямівки губ до інсоляції?
a. Атопічний
b. Метеорологічний
c. Екзематозний
*d. Актинічний
e. Ексфоліативний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Фінішні алмазні бори
*b. Полірувальні штрипси
c. Полірувальні щітки
d. Гумові головки
e. Полірувальні диски

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Speedex
*b. Репін
c. Ортокор
d. Фторакс
e. Ypeen

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Квадрат
b. Коло
c. П'ятикінцева зірочка
d. Восьмикінцева зірочка
*e. Трикутник

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Фосфору
b. Йоду
*c. Фтору
d. Кальцію
e. Заліза

131. Назвіть поверхню зуба, на якій найчастіше для профілактики карієсу проводять герметизацію?
a. Вестибулярна
b. Оральна
c. -
*d. Жувальна
e. Контактна

132. Яке положення треба надати пацієнту в разі стану непритомності?
a. Сімса
b. На животі
*c. Тренделенбурга
d. Фаулера
e. На боці

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Компомер
*b. Десенситайзер
c. Кондиціонер
d. Ормокер
e. Пасту з тимолом

134. Лікар-стоматолог готується до останнього етапу пломбування зуба. Які інструменти йому знадобляться?
a. Фініри, поліри, оклюзійний папір, матриці
*b. Фініри, поліри, оклюзійний папір, штрипси
c. Штопфер, поліри, оклюзійний папір, штрипси
d. Фреза, поліри, екскаватор, штрипси
e. Фініри, гладилка, оклюзійний папір, штопфер

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 20000-70000 об/хв
b. 50000-100000 об/хв
*c. 300000-400000 об/хв
d. 15000-20000 об/хв
e. 100000-200000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні ікла
*b. Верхні моляри
c. Верхні премоляри
d. Нижні премоляри
e. Нижні моляри

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Спірохета Венсана
b. Паличка Леффлера
*c. Дріжджоподібні гриби
d. Веретеноподібна паличка
e. Вірус герпесу

138. Чим обумовлена поява трем та діастем між молочними зубами в період підготовки заміни їх на постійні?
a. Надмірним жувальним навантаженням
b. Подовженими комірковими відростками щелеп
c. Короткими комірковими відростками щелеп
d. Широкою коронковою частиною молочного зуба
*e. Ростом щелеп, більшим розміром зачатків постійних зубів

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ремінералізація
b. Екстирпація
c. Девіталізація
d. Ампутація
*e. Імпрегнація

140. Назвіть, з яких частин складається перший постійний моляр на верхній щелепі праворуч.
a. Коронка, корінь, альвеолярний відросток
b. Ясна, корінь, пародонт
*c. Коронка, шийка, корінь
d. Коронка, шийка, ясна
e. Корінь, пародонт, альвеолярний відросток

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
*a. Накласти пращоподібну пов'язку та скерувати потерпілого до щелепно-лицевого відділення
b. Накласти стискальну пов'язку в ділянці поранення та скерувати потерпілого до щелепно-лицевого відділення
c. Накласти пращоподібну пов'язку та скерувати потерпілого до отоларингологічного відділення
d. Накласти головну та стискальну пов'язки та скерувати потерпілого до отоларингологічного відділення
e. Накласти стискальну пов'язку в ділянці поранення та скерувати потерпілого до отоларингологічного відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Рецидивним
*b. Квітучим
c. Гострим
d. Хронічним
e. Ускладненим

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
*a. 50-90 мкА
b. 15-30 мкА
c. -
d. 30-40мкА
e. Більше 100 мкА

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
*a. Пульпоекстрактором
b. Спредером
c. Римером
d. Каналонаповнювачем
e. Плагером

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке затуплення борів
b. Швидке зношування наконечника
c. Ушкодження прилеглих зубів
*d. Запалення або загибель пульпи
e. Збільшення пилу у повітрі

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний середній карієс
b. Хронічний глибокий карієс
c. Гострий поверхневий карієс
d. Гострий глибокий карієс
*e. Гострий середній карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Дзьобоподібні щипці
b. S-подібні щипці
*c. Прямі щипці
d. Байонетні щипці
e. Кутовий елеватор

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Адгезивна, протизапальна
b. Антисептична, знеболювальна
*c. Протизапальна, одонтотропна
d. Знеболювальна, седативна
e. Седативна, адгезивна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу в яснах
*b. Контролю гігієнічних навичок пацієнта
c. Виявлення каріозних порожнин
d. Виявлення запального процесу на слизовій оболонці ротової порожнини
e. Контролю крайового прилягання пломб на зубах

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
*a. VI
b. I
c. IV
d. III
e. II

