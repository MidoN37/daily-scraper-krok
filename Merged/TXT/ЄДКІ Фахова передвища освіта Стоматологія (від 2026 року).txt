1. Під час стоматологічного прийому лікар одягнув нову медичну маску. Як часто треба змінювати маску?
*a. Кожні 2 год
b. Кожні 5 год
c. Кожні 4 год
d. Кожні 3 год
e. Кожні 6 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Солюксова
b. Кварцева
*c. Фотополімерна
d. Світлодіодна
e. Люмінесцентна

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Екскаватором
*b. Амальгамтрегером
c. Кюретою
d. Гладилкою
e. Штопфером

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Склоіономерний цемент
c. Мікрофільний композит
d. Гібридний композит
*e. Текучий композит

5. Яка помилка, що виникла під час препарування каріозної порожнини, може викликати виникнення вторинного карієсу?
a. Перфорація дна каріозної порожнини
b. Обламування стінки каріозної порожнини
*c. Недостатнє препарування
d. Перфорація стінки каріозної порожнини
e. Ушкодження бором прилеглих зубів

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Репін
b. Редонт
c. Ортокор
d. Ypeen
*e. Speedex

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Штопфером
b. Шпателем
c. Екскаватором
d. Гладилкою
*e. Зондом

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Пульпіт
*b. Карієс
c. Остеомієліт
d. Періодонтит
e. Пародонтит

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
*a. Перелом верхньої щелепи
b. Перелом нижньої щелепи
c. Перелом зуба
d. Вивих нижньої щелепи
e. Вивих верхньої щелепи

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 9 год
b. 24 год
c. 48 год
*d. 6 год
e. 12 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Перфорація стінки кореневого каналу
b. Травма периапікальних тканин
*c. Неправильний вибір пломбувального матеріалу
d. Виведення пломбувального матеріалу за верхівку кореневого каналу
e. Недостатнє механічне оброблення кореневого каналу

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. Фенолфталеїнову
b. -
c. З Суданом ІІІ
*d. Амідопіринову
e. Тетрациклінову

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Speedex
b. Протакрил
*c. Ypeen
d. Репін
e. Ортокор

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гіпоплазія емалі
*b. Гострий початковий карієс
c. Ерозія емалі
d. Гострий поверхневий карієс
e. Хронічний поверхневий карієс

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести замірювання довжини вуздечки язика
b. Дослідити наявність каріозних порожнин на зубах нижньої щелепи
c. Дослідити наявність каріозних порожнин на зубах верхньої щелепи
*d. Дослідити глибину зубо-ясенного прикріплення
e. Провести дослідження міжзубних сосочків

16. Яку температуру застосовують під час стерилізації паровим методом?
*a. 110-134^oC
b. 155-170^oC
c. 170-200^oC
d. 200-220^oC
e. 135-155^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. Недостатня кількість введеного препарату
b. -
*c. Неправильно вибраний вид анестезії
d. Лікування не потребує знеболювання
e. Алергічна реакція на анестетик

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Гібридний
b. Мікрогібридний
*c. Макрофільний
d. Мікрофільний
e. Нанонаповнений

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 135 мкм
*b. 50 мкм
c. 30 мкм
d. 180 мкм
e. 100 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Хронічний остеомієліт
b. Гострий періостит
c. Невропатія трійчастого нерва
*d. Гострий альвеоліт
e. Гострий остеомієліт

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Силікатний цемент
b. Склоіономерний цемент
c. Амальгаму
*d. Композитний матеріал світлової полімеризації
e. Композитний матеріал хімічної полімеризації

22. Що насамперед треба зробити у випадку потрапляння хімічної речовини в око під час надання першої допомоги?
a. Накласти антисептичну мазь
*b. Промити уражене око чистою водою
c. Закапати в уражене око очні краплі
d. Накласти пов'язку на уражене око
e. -

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 36 зі зруйнованою коронковою частиною
b. 46 зі збереженою коронковою частиною
*c. 16 зі зруйнованою коронковою частиною
d. 33 зі збереженою коронковою частиною
e. 26 зі збереженою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 30 хв
*b. 60 хв
c. 50 хв
d. 90 хв
e. 45 хв

25. Назвіть блок стоматологічної установки, до складу якого входять скейлер та наконечники.
*a. Блок інструментів
b. -
c. Стоматологічне крісло
d. Освітлювальний блок
e. Блок управління

26. Яка кістка належить до кісток лицьового черепа?
a. Решітчата
*b. Вилична (парна)
c. Тім'яна (парна)
d. Лобова
e. Клиноподібна

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Багнетоподібні кореневі
*b. S-подібні праві
c. Прямі
d. S-подібні ліві
e. Багнетоподібні коронкові

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Байонетні
b. Дзьобоподібні зі щічками, що сходяться
*c. S-подібні
d. Прямі
e. Дзьобоподібні зі щічками, що не сходяться

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити зуб
b. Видалити пломбу
c. Замінити пломбу
d. Провести корекцію пломби
*e. Розкрити порожнину зуба та кореневий канал

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
*a. Накладання фторвмісних лаків на поверхню зубів
b. Уживання таблеток фториду натрію
c. Уживання морепродуктів
d. Додавання в їжу фторованої солі
e. Уживання продуктів, багатих на кальцій та фтор

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний фіброзний періодонтит
b. Хронічний гангренозний пульпіт
c. Хронічний гіпертрофічний пульпіт
*d. Хронічний гранулюючий періодонтит
e. Хронічний гранулематозний періодонтит

32. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, два канали
b. Два корені, один канал
c. Три корені, три канали
d. Один корінь, два канали
*e. Один корінь, один канал

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Тривимірний рентген
b. Панорамний рентген
*c. Прицільний рентген
d. Контрастний рентген
e. Прикусний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
*a. CPITN (ВООЗ)
b. PMA (Парма)
c. Індекс Рамф'єрда
d. PІ (Рассела)
e. OHІ-S (Гріна-Вермільйона)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Асептику
*b. Антисептику
c. Дезінфекцію
d. Передстерилізаційне очищення
e. Стерилізацію

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Хронічний фіброзний пульпіт
b. Хронічний гранулюючий періодонтит
c. Гострий серозний періодонтит
d. Гострий дифузний пульпіт
*e. Хронічний гранулематозний періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Некроз емалі
b. Гострий поверхневий карієс
*c. Гіпоплазія емалі
d. Гострий початковий карієс
e. Ерозія емалі

38. На якому тижні вагітності починається мінералізація зачатків перших молочних зубів?
a. 6-му
b. 30-му
*c. 17-му
d. 23-му
e. 9-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Некроз твердих тканин
b. Системна гіпоплазія емалі
c. Ерозія емалі
*d. Клиноподібний дефект
e. Гострий середній карієс

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
*a. Хронічний фіброзний періодонтит
b. Гострий дифузний пульпіт
c. Хронічний фіброзний пульпіт
d. Гострий серозний періодонтит
e. Хронічний гранулюючий періодонтит

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
*a. Папіломатоз піднебінний
b. Еритроплакія Кейра
c. Бородавчастий передрак червоної облямівки губ
d. Абразивний преканцерозний хейліт Манганотті
e. Обмежений передраковий гіперкератоз червоної облямівки губ

42. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Протезування
c. Герметизація
d. Ремінералізація
*e. Пломбування

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 40%
*b. 65%
c. 55%
d. 30%
e. 100%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. -
b. Хірургічна обробка рук
c. Миття рук
d. Стерилізація рук
*e. Гігієнічна обробка рук

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Вторинний карієс
*b. Запалення пульпи
c. Верхівковий періодонтит
d. Випадіння пломби
e. Папіліт

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 0,3 мг/л
b. 1,2 мг/л
*c. 0,5 мг/л
d. 1 мг/л
e. 2 мг/л

47. Який інструментарій на ортопедичному прийомі використовує лікар-стоматолог для вигинання кламерів?
*a. Крампонні щипці
b. Байонетні щипці
c. Елеватор
d. Пінцет
e. Зонд

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
*a. Від 1000 до 40000 об/хв
b. Від 100 до 1000 об/хв
c. Від 50000 до 100000 об/хв
d. -
e. Від 100000 до 300000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 80-90 мкА
b. 100 мкА
*c. 15-30 мкА
d. 60-70 мкА
e. 30-40 мкА

50. Який термін зберігання простерилізованих медичних виробів у стерилізаційних коробках з фільтром?
a. 28 діб
b. 3 доби
c. 10 діб
*d. 20 діб
e. 16 діб

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
*a. Реплантація
b. Імплантація
c. Трансплантація
d. Ампутація
e. Гемісекція

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
a. Різальний край
b. Контактна поверхня з ураженням різального краю
*c. Контактна поверхня
d. Пришийкова ділянка
e. Жувальна поверхня

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
*a. 2%-ий розчин метиленового синього
b. Йодовмісний розчин Шіллера-Писарєва
c. 0,2%-ий розчин хлоргексидину
d. Йодинол
e. 2%-ий розчин фтористого натрію

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. Паровий
b. -
*c. Хімічний
d. Кип'ятіння
e. Повітряний

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Абсцес
b. Гострий остеомієліт
c. Хронічний періостит
*d. Хронічний альвеоліт
e. Хронічний остеомієліт

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Орбітальній
b. Вертикальній
c. Мезіальній
*d. Сагітальній
e. Трансверзальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
*a. Відсутність контактного пункту
b. Завищення висоти оклюзії на пломбі
c. Неправильний вибір пломбувального матеріалу
d. -
e. Неправильне накладання ізоляційної прокладки

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину 3%-м перекисом водню, нанести адгезив
*b. Повторне кислотне протравлювання емалі та дентину та нанесення адгезиву
c. Обробити каріозну порожнину спиртом, нанести адгезив
d. Промити та висушити каріозну порожнину, нанести адгезив
e. Провести повторне протравлювання дентину, нанести адгезив

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Алергічна реакція
b. Анафілактичний шок
c. Асфіксія
*d. Непритомність
e. Колапс

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
*a. Епілептичний напад
b. Анафілактичний шок
c. Гіпоглікемічна кома
d. Гіперглікемічна кома
e. Колапс

61. Для яких маніпуляцій використовують спредер під час ендодонтичного лікування?
a. Вертикальної конденсації гутаперчевих штифтів у кореневому каналі
b. Розпломбування кореневих каналів під час повторного ендодонтичного лікування
c. Внесення пломбувального матеріалу в кореневий канал
d. Горизонтальної конденсації гутаперчевих штифтів у кореневому каналі
*e. Латеральної конденсації гутаперчевих штифтів у кореневому каналі

62. Укажіть назву частини порожнини рота, що обмежена губами і щоками зовні та зубами і яснами зсередини.
*a. Присінок порожнини рота
b. Перехідна складка рота
c. Ретромолярна ділянка
d. Слизова оболонка рота
e. Власне порожнина рота

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
*a. Розм'якшений дентин насичується пігментами
b. Перегрів та запалення пульпи зуба
c. Запалення та пошкодження ясенного сосочка
d. Опік твердих тканин зуба
e. Значне стоншення шару емалі

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобова капсула
b. Суглобовий горбок
*c. Суглобова ямка
d. Внутрішньосуглобовий диск
e. Суглобова головка

65. Що належить до допоміжного обладнання стоматологічного кабінету?
*a. Cтоматологічний рентген апарат
b. Рукомийник для миття рук
c. Стоматологічне крісло
d. Стоматологічний пересувний стілець
e. Стоматологічна установка

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
*a. Рентгенологічне дослідження
b. Глибоке зондування
c. Термопробу
d. Бактеріологічне дослідження
e. ЕОД

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Дихання, порушення дикції
b. Вiдкушування їжi, дихання
c. Дихання, ковтання
*d. Відкушування їжі, вимова звуків
e. Жування, ковтання

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Компомер та силікатний цемент
b. Текучий композит та компомер
c. Текучий композит та силікатний цемент
d. Композит та силікофосфатний цемент
*e. Композит та склоіономерний цемент

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Ртуть
*b. Мідь
c. Срібло
d. Цинк
e. Олово

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Силікатний цемент
b. Композит хімічної полімеризації
*c. Склоіономерний цемент
d. Текучий композит
e. Компомер

71. Скільки зубів має повний сформований тимчасовий прикус?
a. 32
b. 24
c. 12
*d. 20
e. 18

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
*a. Середній медичний персонал, який має відповідну підготовку
b. Медичний персонал, який пройшов інструктаж із техніки безпеки
c. Будь-які працівники відділення
d. Працівники, які пройшли навчання
e. Санітарки

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Спредером
b. Каналонаповнювачем
c. Пульпоекстрактором
*d. К-файлом
e. Плагером

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Контактний
c. Аліментарний
d. Повітряно-краплинний
e. Водний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо непрямий масаж серця
b. Проводимо трахеотомію
c. Проводимо інтубацію
*d. Проводимо поштовхи за Геймліхом
e. Просимо пацієнта лягти на спину та проводимо штучну вентиляцію легень

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
*a. 30%-м розчином альбуциду
b. 0,12%-м розчином хлоргексидину
c. 0,1%-м розчином перманганату калію
d. 1%-м розчином фурациліну
e. 0,0002%-м розчином кетаміну

77. Стоматологічне дзеркало застосовують для огляду порожнини рота. Яке зображення дає поверхня дзеркала?
*a. Пряме, збільшене, уявне
b. Пряме, зменшене, уявне
c. Обернене, збільшене, уявне
d. Пряме, зменшене, дійсне
e. Обернене, збільшене, дійсне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. U-файл
*b. Каналонаповнювач
c. К-ример
d. К-файл
e. Пульпоекстрактор

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Вік понад 18-20 років
b. Соматичні захворювання
*c. Вік понад 30-35 років
d. Стан гігієни порожнини рота
e. Інтенсивність каріозного процесу

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Призначити протинабрякову терапію
b. Застосувати слабодезінфікуючу мазь
c. Обробити ділянку шкіри антисептиком
*d. Холод на травмовану ділянку в перші 30 хв
e. Компрес 2-5%-им розчином натрію гідрокарбонату

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
b. Знищення вірусів
c. Знищення патогенних видів мікроорганізмів
*d. Видалення білкових, жирових та механічних забруднень
e. Знищення всіх видів мікроорганізмів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Так, можна. Але з боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде механічна асфіксія, бо пов'язка накладається на усю шию
c. Так, можна. Але проводиться трахеотомія
d. Ні, не можна. Інакше буде гіпоксія мозку, що не сумісна з життям
*e. Так, можна. Але з протилежного боку кровотечі піднімається рука вгору, охоплюючи голову, та накладається пов'язка

83. Що із нижченаведеного належить до загальної профілактики карієсу?
a. Полоскання ремінералізаційними розчинами
*b. Вживання таблеток фториду натрію
c. Покриття поверхні зубів фторлаком
d. Раціональна гігієна порожнини рота
e. Герметизація фісур

84. Укажіть, яке ускладнення може виникнути під час проведення операції видалення зубів нижньої щелепи.
*a. Перелом коронки або кореня зуба
b. Відламування горба щелепи
c. Альвеоліт лунки зуба
d. Проштовхування зуба в гайморову пазуху
e. Неврит нижньоальвеолярного нерва

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Катаральний гінгівіт
*b. Гіпертрофічний гінгівіт
c. Генералізований пародонтит
d. Виразковий гінгівіт
e. Фіброматоз ясен

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Байонетні щипці
b. Щипці-затискачі
*c. Щипці-пробійник
d. Щипці для накладання кламерів
e. Крампонні щипці

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Нітрат срібла для імпрегнації
b. Антисептичні розчини
c. Композитний матеріал
d. Муміфікуючу пасту
*e. Ремінералізаційні розчини

88. Який препарат треба підготувати в разі виникнення гіпоглікемічної коми в пацієнта?
a. 0,05%-ий строфантину
*b. 40%-ий розчин глюкози
c. 0,5%-ий розчин дибазолу
d. 2,4%-ий розчин еуфіліну
e. 20 ОД інсуліну

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Зелений
*b. Білий
c. Чорний
d. Червоний
e. Синій

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 0,05%-ий хлоргексидину біглюконат
b. 10%-ий розчин аміаку
*c. 2-5%-ий натрію гідрокарбонат
d. 5%-ий спиртовий розчин таніну
e. 96%-ий етиловий спирт

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після формування пломби
b. Після шліфування пломби
*c. Після остаточного оброблення пломби
d. Після внесення останньої порції матеріалу
e. Після внесення кожної порції пломбувального матеріалу

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Люмінесцентну діагностику
b. Термопробу
c. Метод трансілюмінації
d. ЕОД
*e. Фарбування карієс-маркером

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
*a. Екскаватор
b. Штопфер
c. Алмазний бор
d. Зонд
e. Гладилку

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, стерилізація, дезінфекція
b. Передстерилізаційне очищення, стерилізація
c. -
d. Передстерилізаційне очищення, дезінфекція, стерилізація
*e. Дезінфекція, передстерилізаційне очищення, стерилізація

95. Укажіть, яке ускладнення може виникнути в пацієнта після операції з видалення зуба.
a. Вивих нижньої щелепи
b. Ушкодження зуба-антагоніста
c. Проштовхування зуба в м'які тканини
d. Потрапляння зуба в дихальні шляхи
*e. Альвеоліт лунки зуба

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІ
b. І
c. ІІІ
d. ІV
*e. V

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Склоіономерний цемент
*b. Одонтотропну пасту
c. Пасту на основі миш'яку
d. Ізоляційну прокладку
e. Пасту на основі параформальдегіду

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Епітеліальні та базальні
b. -
c. Внутрішні та зовнішні
*d. Прикріплені та вільні
e. Тверді та м'які

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Карборундова головка
*b. Твердосплавний бор
c. Полір
d. Алмазний бор
e. Фінір

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Особиста безпека
b. Запобігання гіпотермії
*c. Зупинка кровотечі
d. Накладання шини
e. Відновлення дихання

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 12%
b. 0,03%
c. 9%
*d. 3%
e. 6%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити інструмент під проточною водою
b. Ополоснути інструмент дистильованою водою та висушити
c. Простерилізувати всі інструменти, за винятком того, на якому виявилася позитивна азопірамова проба
*d. Здійснити повторне передстерилізаційне очищення всієї партії інструментів
e. Промити всю партію інструментів під проточною водою

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти холодний компрес
b. Накласти міхур з льодом
c. Накласти джгут
*d. Притиснути загальну сонну артерію
e. Надати пацієнту положення з опущеною головою

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 15%-ий розчин полікарбонових кислот
b. 5%-ий розчин полікарбонових кислот
*c. 37%-ий розчин ортофосфорної кислоти
d. 10%-ий розчин ортофосфорної кислоти
e. 3%-ий розчин ортофосфорної кислоти

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що змикаються
b. S-подібні
c. Зігнуті по ребру із щічками, що не змикаються
*d. Прямі
e. Багнетоподібні

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
*a. Знищення патогенних та умовно-патогенних видів мікроорганізмів
b. Знищення залишків лікарських препаратів
c. Знищення білкових, жирових забруднень
d. Знищення умовно-патогенних видів мікроорганізмів
e. Механічне знищення забруднень

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Гумові рукавички та каталізатор для затвердіння
b. Каталізатор та інгібітор
*c. Гумова колба та шпатель для замішування
d. Блокнот для замішування та стоматологічне скельце
e. Шпатель для замішування та стоматологічне скельце

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
*a. Гумові ковпачки
b. Флосети
c. Мануальні скейлери
d. Міжзубні стимулятори
e. Міжзубні йоржики

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху та знизу - присінок ротової порожнини, спереду - язик та зуби, з боків - ясна та зуби
*b. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
c. Зверху - вуздечка верхньої губи, знизу - вуздечка нижньої губи, спереду - зуби, знизу - язик
d. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
e. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Термопластичних мас
b. Гіпсу медичного
c. Альгінатних відбиткових матеріалів
d. Композитних матеріалів
*e. Силіконових відбиткових матеріалів

111. Які лампи використовують для знезараження повітря та поверхонь у стоматологічному кабінеті?
a. Фотополімерні
b. Розжарювання
c. Світлодіодні
*d. Бактерицидні
e. Люмінесцентні

112. Які інструменти використовують для оброблення твердих тканин зуба під час препарування каріозних порожнин?
a. Карборундові головки, фініри
b. Кулясті бори, плагери
c. Карборундові головки, плагери
d. Кулясті бори, матриці
*e. Кулясті бори, екскаватор

113. Які інструменти необхідно підготувати для проведення обстеження стоматологічного пацієнта?
*a. Зонд зубний зігнутий, дзеркало стоматологічне, пінцет стоматологічний
b. Зонд зубний зігнутий, шпатель, пінцет
c. Дзеркало стоматологічне, пінцет стоматологічний, екскаватор
d. Екскаватор, гладилка, дзеркало стоматологічне
e. Штопфер, дзеркало стоматологічне, пінцет

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Метиленового синього
b. Фурациліну
c. Фуксину
d. Еритрозину
*e. Йодисто-калієвий

115. Які антисептики належать до групи окисників?
a. Фурацилін, фуразолідон
*b. Перекис водню, калію перманганат
c. Мурашина кислота, борна кислота
d. Карболова кислота, соляна кислота
e. Хлорамін Б, хлоргексидину біглюконат

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. У кінці робочої зміни
*b. 1 раз на тиждень
c. Щодня
d. 1 раз на місяць
e. На початку робочої зміни

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Шкірний ріг
b. Лейкоплакія
*c. Обмежений гіперкератоз
d. Кератоакантома
e. Папіломатоз

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогенічний
b. Прогнатичний
c. Глибокий
d. Відкритий
*e. Перехресний

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 30%
b. 20%
c. 15%
*d. 10%
e. 25%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 200^oС - 30 хв
b. При температурі 140^oС - 45 хв
c. При температурі 120^oС - 90 хв
d. При температурі 160^oС - 120 хв
*e. При температурі 180^oС - 60 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
*a. Склоіономерний цемент
b. Полікарбоксилатний цемент
c. Амальгаму
d. Цинк-фосфатний цемент
e. Силікофосфатний цемент

122. Який інструмент використовують для механічного розширення кореневих каналів?
a. Каналонаповнювач
*b. Дрильбор
c. Плагер
d. Коренева голка
e. Спредер

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-паста
b. Паста-рідина
c. Порошок-рідина
d. Тільки порошок
*e. Тільки паста

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Інтерферонову
b. Ланолінову
c. Еритроміцинову
d. Преднізолонову
*e. Клотримазолову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. M
b. R
*c. H
d. A
e. C

126. Яку назву має хейліт, спричинений підвищеною чутливістю червоної облямівки губ до інсоляції?
a. Атопічний
*b. Актинічний
c. Ексфоліативний
d. Екзематозний
e. Метеорологічний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Фінішні алмазні бори
b. Гумові головки
c. Полірувальні щітки
*d. Полірувальні штрипси
e. Полірувальні диски

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Speedex
b. Ортокор
c. Ypeen
*d. Репін
e. Фторакс

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. П'ятикінцева зірочка
*b. Трикутник
c. Квадрат
d. Восьмикінцева зірочка
e. Коло

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
*a. Фтору
b. Фосфору
c. Кальцію
d. Йоду
e. Заліза

131. Назвіть поверхню зуба, на якій найчастіше для профілактики карієсу проводять герметизацію?
a. Контактна
b. -
c. Оральна
d. Вестибулярна
*e. Жувальна

132. Яке положення треба надати пацієнту в разі стану непритомності?
a. Сімса
b. На боці
c. Фаулера
d. На животі
*e. Тренделенбурга

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
b. Пасту з тимолом
*c. Десенситайзер
d. Компомер
e. Ормокер

134. Лікар-стоматолог готується до останнього етапу пломбування зуба. Які інструменти йому знадобляться?
a. Фреза, поліри, екскаватор, штрипси
*b. Фініри, поліри, оклюзійний папір, штрипси
c. Штопфер, поліри, оклюзійний папір, штрипси
d. Фініри, поліри, оклюзійний папір, матриці
e. Фініри, гладилка, оклюзійний папір, штопфер

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 15000-20000 об/хв
b. 50000-100000 об/хв
c. 20000-70000 об/хв
*d. 300000-400000 об/хв
e. 100000-200000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні ікла
*b. Верхні моляри
c. Верхні премоляри
d. Нижні премоляри
e. Нижні моляри

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
*a. Дріжджоподібні гриби
b. Паличка Леффлера
c. Веретеноподібна паличка
d. Вірус герпесу
e. Спірохета Венсана

138. Чим обумовлена поява трем та діастем між молочними зубами в період підготовки заміни їх на постійні?
a. Короткими комірковими відростками щелеп
*b. Ростом щелеп, більшим розміром зачатків постійних зубів
c. Надмірним жувальним навантаженням
d. Широкою коронковою частиною молочного зуба
e. Подовженими комірковими відростками щелеп

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Девіталізація
b. Ремінералізація
*c. Імпрегнація
d. Ампутація
e. Екстирпація

140. Назвіть, з яких частин складається перший постійний моляр на верхній щелепі праворуч.
a. Коронка, шийка, ясна
b. Ясна, корінь, пародонт
c. Коронка, корінь, альвеолярний відросток
d. Корінь, пародонт, альвеолярний відросток
*e. Коронка, шийка, корінь

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
b. Накласти стискальну пов'язку в ділянці поранення та скерувати потерпілого до отоларингологічного відділення
c. Накласти головну та стискальну пов'язки та скерувати потерпілого до отоларингологічного відділення
d. Накласти пращоподібну пов'язку та скерувати потерпілого до отоларингологічного відділення
*e. Накласти пращоподібну пов'язку та скерувати потерпілого до щелепно-лицевого відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Гострим
*b. Квітучим
c. Хронічним
d. Рецидивним
e. Ускладненим

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. 15-30 мкА
b. 30-40мкА
*c. 50-90 мкА
d. -
e. Більше 100 мкА

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
*a. Пульпоекстрактором
b. Римером
c. Плагером
d. Каналонаповнювачем
e. Спредером

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
*a. Запалення або загибель пульпи
b. Ушкодження прилеглих зубів
c. Збільшення пилу у повітрі
d. Швидке зношування наконечника
e. Швидке затуплення борів

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний глибокий карієс
b. Гострий глибокий карієс
c. Гострий поверхневий карієс
d. Хронічний середній карієс
*e. Гострий середній карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Дзьобоподібні щипці
b. Байонетні щипці
c. S-подібні щипці
d. Кутовий елеватор
*e. Прямі щипці

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
*a. Протизапальна, одонтотропна
b. Знеболювальна, седативна
c. Антисептична, знеболювальна
d. Адгезивна, протизапальна
e. Седативна, адгезивна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення каріозних порожнин
b. Виявлення запального процесу в яснах
*c. Контролю гігієнічних навичок пацієнта
d. Контролю крайового прилягання пломб на зубах
e. Виявлення запального процесу на слизовій оболонці ротової порожнини

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. I
b. II
c. III
d. IV
*e. VI

