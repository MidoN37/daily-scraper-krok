1. Під час стоматологічного прийому лікар одягнув нову медичну маску. Як часто треба змінювати маску?
a. Кожні 6 год
b. Кожні 5 год
c. Кожні 3 год
d. Кожні 4 год
*e. Кожні 2 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Світлодіодна
b. Солюксова
c. Кварцева
*d. Фотополімерна
e. Люмінесцентна

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Екскаватором
*b. Амальгамтрегером
c. Штопфером
d. Гладилкою
e. Кюретою

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Макрофільний композит
b. Мікрофільний композит
*c. Текучий композит
d. Гібридний композит
e. Склоіономерний цемент

5. Яка помилка, що виникла під час препарування каріозної порожнини, може викликати виникнення вторинного карієсу?
a. Перфорація дна каріозної порожнини
b. Ушкодження бором прилеглих зубів
*c. Недостатнє препарування
d. Перфорація стінки каріозної порожнини
e. Обламування стінки каріозної порожнини

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Редонт
b. Ypeen
c. Ортокор
d. Репін
*e. Speedex

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Гладилкою
b. Екскаватором
*c. Зондом
d. Штопфером
e. Шпателем

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Періодонтит
b. Пульпіт
c. Пародонтит
*d. Карієс
e. Остеомієліт

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Вивих нижньої щелепи
b. Перелом зуба
*c. Перелом верхньої щелепи
d. Вивих верхньої щелепи
e. Перелом нижньої щелепи

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 9 год
b. 24 год
*c. 6 год
d. 12 год
e. 48 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Недостатнє механічне оброблення кореневого каналу
b. Виведення пломбувального матеріалу за верхівку кореневого каналу
c. Травма периапікальних тканин
*d. Неправильний вибір пломбувального матеріалу
e. Перфорація стінки кореневого каналу

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. З Суданом ІІІ
b. Фенолфталеїнову
c. Тетрациклінову
*d. Амідопіринову
e. -

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Репін
b. Ортокор
c. Speedex
d. Протакрил
*e. Ypeen

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Ерозія емалі
b. Гіпоплазія емалі
*c. Гострий початковий карієс
d. Хронічний поверхневий карієс
e. Гострий поверхневий карієс

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Дослідити наявність каріозних порожнин на зубах нижньої щелепи
*b. Дослідити глибину зубо-ясенного прикріплення
c. Дослідити наявність каріозних порожнин на зубах верхньої щелепи
d. Провести замірювання довжини вуздечки язика
e. Провести дослідження міжзубних сосочків

16. Яку температуру застосовують під час стерилізації паровим методом?
*a. 110-134^oC
b. 170-200^oC
c. 135-155^oC
d. 200-220^oC
e. 155-170^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. -
b. Недостатня кількість введеного препарату
*c. Неправильно вибраний вид анестезії
d. Алергічна реакція на анестетик
e. Лікування не потребує знеболювання

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Нанонаповнений
b. Мікрофільний
*c. Макрофільний
d. Гібридний
e. Мікрогібридний

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 180 мкм
b. 30 мкм
c. 100 мкм
*d. 50 мкм
e. 135 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Невропатія трійчастого нерва
b. Гострий остеомієліт
c. Гострий періостит
d. Хронічний остеомієліт
*e. Гострий альвеоліт

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
*a. Композитний матеріал світлової полімеризації
b. Амальгаму
c. Склоіономерний цемент
d. Композитний матеріал хімічної полімеризації
e. Силікатний цемент

22. Що насамперед треба зробити у випадку потрапляння хімічної речовини в око під час надання першої допомоги?
a. Накласти пов'язку на уражене око
b. Закапати в уражене око очні краплі
*c. Промити уражене око чистою водою
d. -
e. Накласти антисептичну мазь

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
b. 46 зі збереженою коронковою частиною
c. 36 зі зруйнованою коронковою частиною
*d. 16 зі зруйнованою коронковою частиною
e. 26 зі збереженою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
a. 90 хв
b. 50 хв
c. 45 хв
d. 30 хв
*e. 60 хв

25. Назвіть блок стоматологічної установки, до складу якого входять скейлер та наконечники.
a. Стоматологічне крісло
b. Освітлювальний блок
*c. Блок інструментів
d. -
e. Блок управління

26. Яка кістка належить до кісток лицьового черепа?
*a. Вилична (парна)
b. Решітчата
c. Тім'яна (парна)
d. Клиноподібна
e. Лобова

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Багнетоподібні коронкові
b. Багнетоподібні кореневі
c. S-подібні ліві
d. Прямі
*e. S-подібні праві

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Дзьобоподібні зі щічками, що не сходяться
b. Байонетні
c. Дзьобоподібні зі щічками, що сходяться
d. Прямі
*e. S-подібні

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити зуб
b. Замінити пломбу
c. Видалити пломбу
d. Провести корекцію пломби
*e. Розкрити порожнину зуба та кореневий канал

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
*a. Накладання фторвмісних лаків на поверхню зубів
b. Уживання продуктів, багатих на кальцій та фтор
c. Додавання в їжу фторованої солі
d. Уживання морепродуктів
e. Уживання таблеток фториду натрію

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гангренозний пульпіт
b. Хронічний фіброзний періодонтит
c. Хронічний гранулематозний періодонтит
*d. Хронічний гранулюючий періодонтит
e. Хронічний гіпертрофічний пульпіт

32. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, два канали
b. Два корені, один канал
*c. Один корінь, один канал
d. Один корінь, два канали
e. Три корені, три канали

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
*a. Прицільний рентген
b. Панорамний рентген
c. Прикусний рентген
d. Тривимірний рентген
e. Контрастний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. Індекс Рамф'єрда
b. PІ (Рассела)
c. PMA (Парма)
*d. CPITN (ВООЗ)
e. OHІ-S (Гріна-Вермільйона)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Дезінфекцію
b. Стерилізацію
*c. Антисептику
d. Асептику
e. Передстерилізаційне очищення

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
*a. Хронічний гранулематозний періодонтит
b. Гострий серозний періодонтит
c. Гострий дифузний пульпіт
d. Хронічний фіброзний пульпіт
e. Хронічний гранулюючий періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Ерозія емалі
*b. Гіпоплазія емалі
c. Гострий початковий карієс
d. Гострий поверхневий карієс
e. Некроз емалі

38. На якому тижні вагітності починається мінералізація зачатків перших молочних зубів?
*a. 17-му
b. 30-му
c. 6-му
d. 23-му
e. 9-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Гострий середній карієс
*b. Клиноподібний дефект
c. Системна гіпоплазія емалі
d. Некроз твердих тканин
e. Ерозія емалі

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий серозний періодонтит
b. Хронічний гранулюючий періодонтит
c. Хронічний фіброзний пульпіт
*d. Хронічний фіброзний періодонтит
e. Гострий дифузний пульпіт

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
*a. Папіломатоз піднебінний
b. Бородавчастий передрак червоної облямівки губ
c. Обмежений передраковий гіперкератоз червоної облямівки губ
d. Абразивний преканцерозний хейліт Манганотті
e. Еритроплакія Кейра

42. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Герметизація
c. Протезування
*d. Пломбування
e. Ремінералізація

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
a. 30%
b. 100%
*c. 65%
d. 40%
e. 55%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Стерилізація рук
b. Хірургічна обробка рук
c. Миття рук
*d. Гігієнічна обробка рук
e. -

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Вторинний карієс
b. Верхівковий періодонтит
*c. Запалення пульпи
d. Випадіння пломби
e. Папіліт

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 1,2 мг/л
b. 0,3 мг/л
c. 2 мг/л
*d. 0,5 мг/л
e. 1 мг/л

47. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
b. Байонетні щипці
c. Зонд
*d. Крампонні щипці
e. Пінцет

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100 до 1000 об/хв
*b. Від 1000 до 40000 об/хв
c. -
d. Від 100000 до 300000 об/хв
e. Від 50000 до 100000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 60-70 мкА
b. 100 мкА
c. 30-40 мкА
d. 80-90 мкА
*e. 15-30 мкА

50. Який термін зберігання простерилізованих медичних виробів у стерилізаційних коробках з фільтром?
a. 28 діб
b. 16 діб
c. 10 діб
*d. 20 діб
e. 3 доби

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Ампутація
b. Імплантація
c. Трансплантація
d. Гемісекція
*e. Реплантація

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
*a. Контактна поверхня
b. Контактна поверхня з ураженням різального краю
c. Жувальна поверхня
d. Пришийкова ділянка
e. Різальний край

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
*a. 2%-ий розчин метиленового синього
b. 2%-ий розчин фтористого натрію
c. 0,2%-ий розчин хлоргексидину
d. Йодинол
e. Йодовмісний розчин Шіллера-Писарєва

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
*a. Хімічний
b. Паровий
c. Повітряний
d. -
e. Кип'ятіння

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Хронічний періостит
b. Гострий остеомієліт
*c. Хронічний альвеоліт
d. Хронічний остеомієліт
e. Абсцес

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Мезіальній
b. Орбітальній
c. Трансверзальній
*d. Сагітальній
e. Вертикальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
*a. Відсутність контактного пункту
b. Неправильне накладання ізоляційної прокладки
c. Неправильний вибір пломбувального матеріалу
d. Завищення висоти оклюзії на пломбі
e. -

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
*a. Повторне кислотне протравлювання емалі та дентину та нанесення адгезиву
b. Обробити каріозну порожнину спиртом, нанести адгезив
c. Обробити каріозну порожнину 3%-м перекисом водню, нанести адгезив
d. Провести повторне протравлювання дентину, нанести адгезив
e. Промити та висушити каріозну порожнину, нанести адгезив

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
*a. Непритомність
b. Анафілактичний шок
c. Колапс
d. Асфіксія
e. Алергічна реакція

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Анафілактичний шок
b. Гіперглікемічна кома
c. Гіпоглікемічна кома
d. Колапс
*e. Епілептичний напад

61. Для яких маніпуляцій використовують спредер під час ендодонтичного лікування?
*a. Латеральної конденсації гутаперчевих штифтів у кореневому каналі
b. Вертикальної конденсації гутаперчевих штифтів у кореневому каналі
c. Горизонтальної конденсації гутаперчевих штифтів у кореневому каналі
d. Внесення пломбувального матеріалу в кореневий канал
e. Розпломбування кореневих каналів під час повторного ендодонтичного лікування

62. Укажіть назву частини порожнини рота, що обмежена губами і щоками зовні та зубами і яснами зсередини.
a. Слизова оболонка рота
b. Ретромолярна ділянка
*c. Присінок порожнини рота
d. Перехідна складка рота
e. Власне порожнина рота

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Перегрів та запалення пульпи зуба
b. Опік твердих тканин зуба
*c. Розм'якшений дентин насичується пігментами
d. Значне стоншення шару емалі
e. Запалення та пошкодження ясенного сосочка

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобовий горбок
b. Суглобова капсула
*c. Суглобова ямка
d. Внутрішньосуглобовий диск
e. Суглобова головка

65. Що належить до допоміжного обладнання стоматологічного кабінету?
a. Стоматологічна установка
*b. Cтоматологічний рентген апарат
c. Стоматологічне крісло
d. Рукомийник для миття рук
e. Стоматологічний пересувний стілець

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Глибоке зондування
b. Бактеріологічне дослідження
c. ЕОД
d. Термопробу
*e. Рентгенологічне дослідження

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Дихання, ковтання
b. Дихання, порушення дикції
*c. Відкушування їжі, вимова звуків
d. Вiдкушування їжi, дихання
e. Жування, ковтання

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Текучий композит та силікатний цемент
b. Компомер та силікатний цемент
c. Текучий композит та компомер
*d. Композит та склоіономерний цемент
e. Композит та силікофосфатний цемент

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Ртуть
b. Срібло
*c. Мідь
d. Олово
e. Цинк

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Компомер
b. Текучий композит
*c. Склоіономерний цемент
d. Силікатний цемент
e. Композит хімічної полімеризації

71. Скільки зубів має повний сформований тимчасовий прикус?
a. 32
b. 24
c. 18
d. 12
*e. 20

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Працівники, які пройшли навчання
b. Санітарки
c. Будь-які працівники відділення
*d. Середній медичний персонал, який має відповідну підготовку
e. Медичний персонал, який пройшов інструктаж із техніки безпеки

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Спредером
b. Пульпоекстрактором
c. Каналонаповнювачем
*d. К-файлом
e. Плагером

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Повітряно-краплинний
b. Контактний
*c. Парентеральний
d. Аліментарний
e. Водний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо штучну вентиляцію легень
b. Проводимо інтубацію
c. Просимо пацієнта лягти на спину та проводимо непрямий масаж серця
d. Проводимо трахеотомію
*e. Проводимо поштовхи за Геймліхом

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 1%-м розчином фурациліну
b. 0,12%-м розчином хлоргексидину
c. 0,0002%-м розчином кетаміну
*d. 30%-м розчином альбуциду
e. 0,1%-м розчином перманганату калію

77. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Пряме, зменшене, дійсне
b. Обернене, збільшене, уявне
c. Обернене, збільшене, дійсне
*d. Пряме, збільшене, уявне
e. Пряме, зменшене, уявне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. К-ример
b. U-файл
c. Пульпоекстрактор
*d. Каналонаповнювач
e. К-файл

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Стан гігієни порожнини рота
*b. Вік понад 30-35 років
c. Вік понад 18-20 років
d. Інтенсивність каріозного процесу
e. Соматичні захворювання

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Застосувати слабодезінфікуючу мазь
*b. Холод на травмовану ділянку в перші 30 хв
c. Обробити ділянку шкіри антисептиком
d. Призначити протинабрякову терапію
e. Компрес 2-5%-им розчином натрію гідрокарбонату

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
b. Знищення всіх видів мікроорганізмів
*c. Видалення білкових, жирових та механічних забруднень
d. Знищення вірусів
e. Знищення патогенних видів мікроорганізмів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде механічна асфіксія, бо пов'язка накладається на усю шию
c. Так, можна. Але проводиться трахеотомія
d. Так, можна. Але з боку кровотечі піднімається рука вгору, охоплюючи голову, та накладається пов'язка
e. Ні, не можна. Інакше буде гіпоксія мозку, що не сумісна з життям

83. Що із нижченаведеного належить до загальної профілактики карієсу?
a. Полоскання ремінералізаційними розчинами
b. Герметизація фісур
c. Раціональна гігієна порожнини рота
*d. Вживання таблеток фториду натрію
e. Покриття поверхні зубів фторлаком

84. Укажіть, яке ускладнення може виникнути під час проведення операції видалення зубів нижньої щелепи.
a. Неврит нижньоальвеолярного нерва
b. Проштовхування зуба в гайморову пазуху
*c. Перелом коронки або кореня зуба
d. Відламування горба щелепи
e. Альвеоліт лунки зуба

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Генералізований пародонтит
*b. Гіпертрофічний гінгівіт
c. Виразковий гінгівіт
d. Катаральний гінгівіт
e. Фіброматоз ясен

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці-затискачі
b. Щипці для накладання кламерів
*c. Щипці-пробійник
d. Байонетні щипці
e. Крампонні щипці

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Нітрат срібла для імпрегнації
*b. Ремінералізаційні розчини
c. Муміфікуючу пасту
d. Антисептичні розчини
e. Композитний матеріал

88. Який препарат треба підготувати в разі виникнення гіпоглікемічної коми в пацієнта?
a. 2,4%-ий розчин еуфіліну
b. 0,5%-ий розчин дибазолу
c. 0,05%-ий строфантину
d. 20 ОД інсуліну
*e. 40%-ий розчин глюкози

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Зелений
b. Червоний
c. Чорний
*d. Білий
e. Синій

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
*a. 2-5%-ий натрію гідрокарбонат
b. 96%-ий етиловий спирт
c. 0,05%-ий хлоргексидину біглюконат
d. 5%-ий спиртовий розчин таніну
e. 10%-ий розчин аміаку

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після внесення останньої порції матеріалу
b. Після шліфування пломби
*c. Після остаточного оброблення пломби
d. Після внесення кожної порції пломбувального матеріалу
e. Після формування пломби

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. ЕОД
b. Метод трансілюмінації
c. Термопробу
*d. Фарбування карієс-маркером
e. Люмінесцентну діагностику

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Алмазний бор
b. Штопфер
*c. Екскаватор
d. Гладилку
e. Зонд

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, стерилізація
b. -
*c. Дезінфекція, передстерилізаційне очищення, стерилізація
d. Передстерилізаційне очищення, стерилізація, дезінфекція
e. Передстерилізаційне очищення, дезінфекція, стерилізація

95. Укажіть, яке ускладнення може виникнути в пацієнта після операції з видалення зуба.
a. Проштовхування зуба в м'які тканини
*b. Альвеоліт лунки зуба
c. Вивих нижньої щелепи
d. Потрапляння зуба в дихальні шляхи
e. Ушкодження зуба-антагоніста

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. ІІІ
b. І
*c. V
d. ІV
e. ІІ

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Пасту на основі миш'яку
b. Склоіономерний цемент
c. Пасту на основі параформальдегіду
*d. Одонтотропну пасту
e. Ізоляційну прокладку

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. -
b. Епітеліальні та базальні
c. Тверді та м'які
d. Внутрішні та зовнішні
*e. Прикріплені та вільні

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
*a. Твердосплавний бор
b. Карборундова головка
c. Фінір
d. Алмазний бор
e. Полір

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Відновлення дихання
b. Особиста безпека
c. Накладання шини
*d. Зупинка кровотечі
e. Запобігання гіпотермії

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 6%
*b. 3%
c. 12%
d. 0,03%
e. 9%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Простерилізувати всі інструменти, за винятком того, на якому виявилася позитивна азопірамова проба
b. Промити інструмент під проточною водою
c. Ополоснути інструмент дистильованою водою та висушити
d. Промити всю партію інструментів під проточною водою
*e. Здійснити повторне передстерилізаційне очищення всієї партії інструментів

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти джгут
b. Надати пацієнту положення з опущеною головою
c. Накласти міхур з льодом
d. Накласти холодний компрес
*e. Притиснути загальну сонну артерію

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 5%-ий розчин полікарбонових кислот
*b. 37%-ий розчин ортофосфорної кислоти
c. 15%-ий розчин полікарбонових кислот
d. 10%-ий розчин ортофосфорної кислоти
e. 3%-ий розчин ортофосфорної кислоти

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що не змикаються
b. Багнетоподібні
*c. Прямі
d. S-подібні
e. Зігнуті по ребру із щічками, що змикаються

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
*a. Знищення патогенних та умовно-патогенних видів мікроорганізмів
b. Знищення білкових, жирових забруднень
c. Знищення умовно-патогенних видів мікроорганізмів
d. Знищення залишків лікарських препаратів
e. Механічне знищення забруднень

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Блокнот для замішування та стоматологічне скельце
b. Каталізатор та інгібітор
c. Гумові рукавички та каталізатор для затвердіння
d. Шпатель для замішування та стоматологічне скельце
*e. Гумова колба та шпатель для замішування

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні стимулятори
b. Мануальні скейлери
c. Міжзубні йоржики
*d. Гумові ковпачки
e. Флосети

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - вуздечка верхньої губи, знизу - вуздечка нижньої губи, спереду - зуби, знизу - язик
b. Зверху та знизу - присінок ротової порожнини, спереду - язик та зуби, з боків - ясна та зуби
c. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
d. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
*e. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
b. Альгінатних відбиткових матеріалів
*c. Силіконових відбиткових матеріалів
d. Термопластичних мас
e. Гіпсу медичного

111. Які лампи використовують для знезараження повітря та поверхонь у стоматологічному кабінеті?
a. Люмінесцентні
b. Фотополімерні
c. Світлодіодні
*d. Бактерицидні
e. Розжарювання

112. Які інструменти використовують для оброблення твердих тканин зуба під час препарування каріозних порожнин?
a. Карборундові головки, плагери
b. Кулясті бори, матриці
c. Кулясті бори, плагери
*d. Кулясті бори, екскаватор
e. Карборундові головки, фініри

113. Які інструменти необхідно підготувати для проведення обстеження стоматологічного пацієнта?
a. Екскаватор, гладилка, дзеркало стоматологічне
b. Дзеркало стоматологічне, пінцет стоматологічний, екскаватор
*c. Зонд зубний зігнутий, дзеркало стоматологічне, пінцет стоматологічний
d. Штопфер, дзеркало стоматологічне, пінцет
e. Зонд зубний зігнутий, шпатель, пінцет

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
*a. Йодисто-калієвий
b. Еритрозину
c. Метиленового синього
d. Фуксину
e. Фурациліну

115. Які антисептики належать до групи окисників?
a. Мурашина кислота, борна кислота
*b. Перекис водню, калію перманганат
c. Фурацилін, фуразолідон
d. Карболова кислота, соляна кислота
e. Хлорамін Б, хлоргексидину біглюконат

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. У кінці робочої зміни
b. На початку робочої зміни
c. Щодня
*d. 1 раз на тиждень
e. 1 раз на місяць

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Лейкоплакія
*b. Обмежений гіперкератоз
c. Кератоакантома
d. Папіломатоз
e. Шкірний ріг

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогнатичний
b. Відкритий
*c. Перехресний
d. Прогенічний
e. Глибокий

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 15%
b. 25%
c. 20%
*d. 10%
e. 30%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 140^oС - 45 хв
b. При температурі 120^oС - 90 хв
c. При температурі 200^oС - 30 хв
d. При температурі 160^oС - 120 хв
*e. При температурі 180^oС - 60 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Амальгаму
*b. Склоіономерний цемент
c. Цинк-фосфатний цемент
d. Полікарбоксилатний цемент
e. Силікофосфатний цемент

122. Який інструмент використовують для механічного розширення кореневих каналів?
a. Плагер
*b. Дрильбор
c. Каналонаповнювач
d. Спредер
e. Коренева голка

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-рідина
b. Порошок-рідина
c. Паста-паста
d. Тільки порошок
*e. Тільки паста

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Преднізолонову
b. Ланолінову
c. Еритроміцинову
d. Інтерферонову
*e. Клотримазолову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. R
b. M
c. C
d. A
*e. H

126. Яку назву має хейліт, спричинений підвищеною чутливістю червоної облямівки губ до інсоляції?
a. Екзематозний
b. Атопічний
*c. Актинічний
d. Метеорологічний
e. Ексфоліативний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Фінішні алмазні бори
b. Полірувальні щітки
*c. Полірувальні штрипси
d. Гумові головки
e. Полірувальні диски

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
*a. Репін
b. Speedex
c. Фторакс
d. Ypeen
e. Ортокор

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
b. П'ятикінцева зірочка
c. Восьмикінцева зірочка
d. Квадрат
*e. Трикутник

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Кальцію
b. Фосфору
c. Заліза
*d. Фтору
e. Йоду

131. Назвіть поверхню зуба, на якій найчастіше для профілактики карієсу проводять герметизацію?
a. -
b. Контактна
*c. Жувальна
d. Вестибулярна
e. Оральна

132. Яке положення треба надати пацієнту в разі стану непритомності?
*a. Тренделенбурга
b. На боці
c. Сімса
d. Фаулера
e. На животі

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
*b. Десенситайзер
c. Компомер
d. Пасту з тимолом
e. Ормокер

134. Лікар-стоматолог готується до останнього етапу пломбування зуба. Які інструменти йому знадобляться?
a. Фініри, поліри, оклюзійний папір, матриці
b. Штопфер, поліри, оклюзійний папір, штрипси
*c. Фініри, поліри, оклюзійний папір, штрипси
d. Фреза, поліри, екскаватор, штрипси
e. Фініри, гладилка, оклюзійний папір, штопфер

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
*a. 300000-400000 об/хв
b. 20000-70000 об/хв
c. 15000-20000 об/хв
d. 50000-100000 об/хв
e. 100000-200000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні премоляри
b. Нижні премоляри
c. Нижні моляри
*d. Верхні моляри
e. Верхні ікла

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
*a. Дріжджоподібні гриби
b. Паличка Леффлера
c. Веретеноподібна паличка
d. Вірус герпесу
e. Спірохета Венсана

138. Чим обумовлена поява трем та діастем між молочними зубами в період підготовки заміни їх на постійні?
a. Широкою коронковою частиною молочного зуба
b. Надмірним жувальним навантаженням
c. Подовженими комірковими відростками щелеп
d. Короткими комірковими відростками щелеп
*e. Ростом щелеп, більшим розміром зачатків постійних зубів

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Ампутація
*b. Імпрегнація
c. Ремінералізація
d. Девіталізація
e. Екстирпація

140. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Коронка, шийка, ясна
c. Коронка, корінь, альвеолярний відросток
*d. Коронка, шийка, корінь
e. Ясна, корінь, пародонт

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до отоларингологічного відділення
b. Накласти пращоподібну пов'язку та скерувати потерпілого до отоларингологічного відділення
c. Накласти стискальну пов'язку в ділянці поранення та скерувати потерпілого до щелепно-лицевого відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти головну та стискальну пов'язки та скерувати потерпілого до отоларингологічного відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Гострим
b. Рецидивним
*c. Квітучим
d. Хронічним
e. Ускладненим

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. 30-40мкА
b. 15-30 мкА
c. -
d. Більше 100 мкА
*e. 50-90 мкА

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Спредером
b. Римером
c. Каналонаповнювачем
d. Плагером
*e. Пульпоекстрактором

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке затуплення борів
b. Збільшення пилу у повітрі
*c. Запалення або загибель пульпи
d. Швидке зношування наконечника
e. Ушкодження прилеглих зубів

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Хронічний глибокий карієс
*b. Гострий середній карієс
c. Гострий глибокий карієс
d. Гострий поверхневий карієс
e. Хронічний середній карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Дзьобоподібні щипці
*b. Прямі щипці
c. Кутовий елеватор
d. S-подібні щипці
e. Байонетні щипці

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Знеболювальна, седативна
b. Седативна, адгезивна
c. Антисептична, знеболювальна
*d. Протизапальна, одонтотропна
e. Адгезивна, протизапальна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
a. Виявлення запального процесу в яснах
b. Виявлення запального процесу на слизовій оболонці ротової порожнини
*c. Контролю гігієнічних навичок пацієнта
d. Виявлення каріозних порожнин
e. Контролю крайового прилягання пломб на зубах

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. III
b. I
c. IV
d. II
*e. VI

