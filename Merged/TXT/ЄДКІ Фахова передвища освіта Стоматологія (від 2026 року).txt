1. Під час стоматологічного прийому лікар одягнув нову медичну маску. Як часто треба змінювати маску?
a. Кожні 3 год
b. Кожні 5 год
c. Кожні 6 год
*d. Кожні 2 год
e. Кожні 4 год

2. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Солюксова
b. Кварцева
*c. Фотополімерна
d. Світлодіодна
e. Люмінесцентна

3. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Гладилкою
b. Екскаватором
c. Штопфером
d. Кюретою
*e. Амальгамтрегером

4. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
*a. Текучий композит
b. Склоіономерний цемент
c. Макрофільний композит
d. Гібридний композит
e. Мікрофільний композит

5. Яка помилка, що виникла під час препарування каріозної порожнини, може викликати виникнення вторинного карієсу?
a. Обламування стінки каріозної порожнини
*b. Недостатнє препарування
c. Ушкодження бором прилеглих зубів
d. Перфорація дна каріозної порожнини
e. Перфорація стінки каріозної порожнини

6. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Репін
*b. Speedex
c. Редонт
d. Ортокор
e. Ypeen

7. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Штопфером
b. Шпателем
c. Екскаватором
*d. Зондом
e. Гладилкою

8. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
*a. Карієс
b. Пародонтит
c. Пульпіт
d. Остеомієліт
e. Періодонтит

9. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Вивих верхньої щелепи
b. Перелом зуба
c. Перелом нижньої щелепи
*d. Перелом верхньої щелепи
e. Вивих нижньої щелепи

10. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 12 год
b. 48 год
c. 9 год
d. 24 год
*e. 6 год

11. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Недостатнє механічне оброблення кореневого каналу
*b. Неправильний вибір пломбувального матеріалу
c. Виведення пломбувального матеріалу за верхівку кореневого каналу
d. Травма периапікальних тканин
e. Перфорація стінки кореневого каналу

12. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. -
b. Тетрациклінову
c. Фенолфталеїнову
d. З Суданом ІІІ
*e. Амідопіринову

13. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Ортокор
b. Репін
*c. Ypeen
d. Протакрил
e. Speedex

14. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Гострий поверхневий карієс
b. Гіпоплазія емалі
c. Ерозія емалі
*d. Гострий початковий карієс
e. Хронічний поверхневий карієс

15. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести дослідження міжзубних сосочків
b. Дослідити наявність каріозних порожнин на зубах нижньої щелепи
*c. Дослідити глибину зубо-ясенного прикріплення
d. Провести замірювання довжини вуздечки язика
e. Дослідити наявність каріозних порожнин на зубах верхньої щелепи

16. Яку температуру застосовують під час стерилізації паровим методом?
a. 170-200^oC
b. 155-170^oC
c. 135-155^oC
*d. 110-134^oC
e. 200-220^oC

17. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
*a. Неправильно вибраний вид анестезії
b. Лікування не потребує знеболювання
c. -
d. Алергічна реакція на анестетик
e. Недостатня кількість введеного препарату

18. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
a. Нанонаповнений
*b. Макрофільний
c. Мікрогібридний
d. Гібридний
e. Мікрофільний

19. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
a. 100 мкм
b. 30 мкм
c. 135 мкм
d. 180 мкм
*e. 50 мкм

20. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Хронічний остеомієліт
*b. Гострий альвеоліт
c. Невропатія трійчастого нерва
d. Гострий періостит
e. Гострий остеомієліт

21. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Композитний матеріал хімічної полімеризації
b. Силікатний цемент
c. Склоіономерний цемент
*d. Композитний матеріал світлової полімеризації
e. Амальгаму

22. Що насамперед треба зробити у випадку потрапляння хімічної речовини в око під час надання першої допомоги?
*a. Промити уражене око чистою водою
b. -
c. Накласти пов'язку на уражене око
d. Закапати в уражене око очні краплі
e. Накласти антисептичну мазь

23. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 33 зі збереженою коронковою частиною
*b. 16 зі зруйнованою коронковою частиною
c. 26 зі збереженою коронковою частиною
d. 46 зі збереженою коронковою частиною
e. 36 зі зруйнованою коронковою частиною

24. Який час перебування (експозиції) стоматологічного інструментарію в дезінфекційному розчині 3%-го хлораміну?
*a. 60 хв
b. 50 хв
c. 45 хв
d. 30 хв
e. 90 хв

25. Назвіть блок стоматологічної установки, до складу якого входять скейлер та наконечники.
a. Освітлювальний блок
b. Блок управління
c. -
*d. Блок інструментів
e. Стоматологічне крісло

26. Яка кістка належить до кісток лицьового черепа?
a. Тім'яна (парна)
b. Клиноподібна
*c. Вилична (парна)
d. Решітчата
e. Лобова

27. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Прямі
b. S-подібні ліві
c. Багнетоподібні коронкові
d. Багнетоподібні кореневі
*e. S-подібні праві

28. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
*a. S-подібні
b. Байонетні
c. Прямі
d. Дзьобоподібні зі щічками, що сходяться
e. Дзьобоподібні зі щічками, що не сходяться

29. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
*a. Розкрити порожнину зуба та кореневий канал
b. Видалити пломбу
c. Замінити пломбу
d. Видалити зуб
e. Провести корекцію пломби

30. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання таблеток фториду натрію
b. Уживання морепродуктів
c. Додавання в їжу фторованої солі
d. Уживання продуктів, багатих на кальцій та фтор
*e. Накладання фторвмісних лаків на поверхню зубів

31. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний фіброзний періодонтит
b. Хронічний гранулематозний періодонтит
c. Хронічний гіпертрофічний пульпіт
d. Хронічний гангренозний пульпіт
*e. Хронічний гранулюючий періодонтит

32. Яка кількість коренів та кореневих каналів найчастіше спостерігається в нижньому першому і другому премолярах?
a. Один корінь, два канали
*b. Один корінь, один канал
c. Три корені, три канали
d. Два корені, один канал
e. Два корені, два канали

33. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Тривимірний рентген
*b. Прицільний рентген
c. Панорамний рентген
d. Прикусний рентген
e. Контрастний рентген

34. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PMA (Парма)
b. OHІ-S (Гріна-Вермільйона)
*c. CPITN (ВООЗ)
d. Індекс Рамф'єрда
e. PІ (Рассела)

35. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Дезінфекцію
*b. Антисептику
c. Асептику
d. Передстерилізаційне очищення
e. Стерилізацію

36. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Хронічний фіброзний пульпіт
b. Гострий серозний періодонтит
c. Хронічний гранулюючий періодонтит
d. Гострий дифузний пульпіт
*e. Хронічний гранулематозний періодонтит

37. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
*a. Гіпоплазія емалі
b. Гострий поверхневий карієс
c. Гострий початковий карієс
d. Ерозія емалі
e. Некроз емалі

38. На якому тижні вагітності починається мінералізація зачатків перших молочних зубів?
a. 6-му
b. 9-му
*c. 17-му
d. 30-му
e. 23-му

39. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Ерозія емалі
b. Системна гіпоплазія емалі
*c. Клиноподібний дефект
d. Гострий середній карієс
e. Некроз твердих тканин

40. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Хронічний фіброзний пульпіт
b. Хронічний гранулюючий періодонтит
c. Гострий серозний періодонтит
*d. Хронічний фіброзний періодонтит
e. Гострий дифузний пульпіт

41. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Обмежений передраковий гіперкератоз червоної облямівки губ
b. Еритроплакія Кейра
c. Бородавчастий передрак червоної облямівки губ
d. Абразивний преканцерозний хейліт Манганотті
*e. Папіломатоз піднебінний

42. Виберіть метод лікування хронічного середнього карієсу тимчасового моляра в шестирічної дитини.
*a. Пломбування
b. Герметизація
c. Протезування
d. Видалення
e. Ремінералізація

43. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 55%
c. 100%
d. 40%
e. 30%

44. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. -
*c. Гігієнічна обробка рук
d. Хірургічна обробка рук
e. Стерилізація рук

45. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
*a. Запалення пульпи
b. Папіліт
c. Вторинний карієс
d. Верхівковий періодонтит
e. Випадіння пломби

46. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 0,3 мг/л
*b. 0,5 мг/л
c. 2 мг/л
d. 1 мг/л
e. 1,2 мг/л

47. Який інструментарій на ортопедичному прийомі використовує лікар-стоматолог для вигинання кламерів?
a. Зонд
b. Елеватор
c. Байонетні щипці
*d. Крампонні щипці
e. Пінцет

48. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
*a. Від 1000 до 40000 об/хв
b. Від 100000 до 300000 об/хв
c. Від 100 до 1000 об/хв
d. -
e. Від 50000 до 100000 об/хв

49. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 30-40 мкА
b. 80-90 мкА
c. 60-70 мкА
d. 100 мкА
*e. 15-30 мкА

50. Який термін зберігання простерилізованих медичних виробів у стерилізаційних коробках з фільтром?
a. 10 діб
*b. 20 діб
c. 16 діб
d. 28 діб
e. 3 доби

51. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
*a. Реплантація
b. Гемісекція
c. Трансплантація
d. Імплантація
e. Ампутація

52. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
*a. Контактна поверхня
b. Різальний край
c. Пришийкова ділянка
d. Контактна поверхня з ураженням різального краю
e. Жувальна поверхня

53. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
a. Йодинол
b. 2%-ий розчин фтористого натрію
c. 0,2%-ий розчин хлоргексидину
d. Йодовмісний розчин Шіллера-Писарєва
*e. 2%-ий розчин метиленового синього

54. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
*a. Хімічний
b. Повітряний
c. -
d. Паровий
e. Кип'ятіння

55. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
*a. Хронічний альвеоліт
b. Гострий остеомієліт
c. Хронічний періостит
d. Абсцес
e. Хронічний остеомієліт

56. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Трансверзальній
b. Мезіальній
c. Орбітальній
d. Вертикальній
*e. Сагітальній

57. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. -
b. Неправильне накладання ізоляційної прокладки
c. Завищення висоти оклюзії на пломбі
*d. Відсутність контактного пункту
e. Неправильний вибір пломбувального матеріалу

58. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Провести повторне протравлювання дентину, нанести адгезив
b. Обробити каріозну порожнину спиртом, нанести адгезив
c. Промити та висушити каріозну порожнину, нанести адгезив
d. Обробити каріозну порожнину 3%-м перекисом водню, нанести адгезив
*e. Повторне кислотне протравлювання емалі та дентину та нанесення адгезиву

59. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Асфіксія
b. Анафілактичний шок
c. Алергічна реакція
d. Колапс
*e. Непритомність

60. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Гіпоглікемічна кома
b. Колапс
c. Гіперглікемічна кома
d. Анафілактичний шок
*e. Епілептичний напад

61. Для яких маніпуляцій використовують спредер під час ендодонтичного лікування?
a. Розпломбування кореневих каналів під час повторного ендодонтичного лікування
*b. Латеральної конденсації гутаперчевих штифтів у кореневому каналі
c. Внесення пломбувального матеріалу в кореневий канал
d. Горизонтальної конденсації гутаперчевих штифтів у кореневому каналі
e. Вертикальної конденсації гутаперчевих штифтів у кореневому каналі

62. Укажіть назву частини порожнини рота, що обмежена губами і щоками зовні та зубами і яснами зсередини.
a. Слизова оболонка рота
b. Перехідна складка рота
c. Власне порожнина рота
*d. Присінок порожнини рота
e. Ретромолярна ділянка

63. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Значне стоншення шару емалі
b. Запалення та пошкодження ясенного сосочка
c. Перегрів та запалення пульпи зуба
d. Опік твердих тканин зуба
*e. Розм'якшений дентин насичується пігментами

64. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобова капсула
b. Суглобова головка
c. Внутрішньосуглобовий диск
d. Суглобовий горбок
*e. Суглобова ямка

65. Що належить до допоміжного обладнання стоматологічного кабінету?
*a. Cтоматологічний рентген апарат
b. Стоматологічна установка
c. Рукомийник для миття рук
d. Стоматологічне крісло
e. Стоматологічний пересувний стілець

66. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. Глибоке зондування
b. Бактеріологічне дослідження
*c. Рентгенологічне дослідження
d. ЕОД
e. Термопробу

67. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Дихання, порушення дикції
b. Вiдкушування їжi, дихання
*c. Відкушування їжі, вимова звуків
d. Дихання, ковтання
e. Жування, ковтання

68. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Компомер та силікатний цемент
b. Текучий композит та компомер
c. Текучий композит та силікатний цемент
d. Композит та силікофосфатний цемент
*e. Композит та склоіономерний цемент

69. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
a. Олово
b. Срібло
c. Ртуть
*d. Мідь
e. Цинк

70. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Компомер
b. Композит хімічної полімеризації
*c. Склоіономерний цемент
d. Текучий композит
e. Силікатний цемент

71. Скільки зубів має повний сформований тимчасовий прикус?
a. 24
b. 32
*c. 20
d. 12
e. 18

72. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
a. Будь-які працівники відділення
b. Санітарки
c. Працівники, які пройшли навчання
*d. Середній медичний персонал, який має відповідну підготовку
e. Медичний персонал, який пройшов інструктаж із техніки безпеки

73. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Пульпоекстрактором
b. Плагером
*c. К-файлом
d. Спредером
e. Каналонаповнювачем

74. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
a. Аліментарний
*b. Парентеральний
c. Водний
d. Повітряно-краплинний
e. Контактний

75. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо штучну вентиляцію легень
b. Проводимо трахеотомію
c. Проводимо інтубацію
d. Просимо пацієнта лягти на спину та проводимо непрямий масаж серця
*e. Проводимо поштовхи за Геймліхом

76. Чим треба закапати очі після їх промивання проточною водою у разі потрапляння стороннього тіла на слизову оболонку очей?
a. 0,0002%-м розчином кетаміну
b. 0,1%-м розчином перманганату калію
c. 1%-м розчином фурациліну
*d. 30%-м розчином альбуциду
e. 0,12%-м розчином хлоргексидину

77. Стоматологічне дзеркало застосовують для огляду порожнини рота. Яке зображення дає поверхня дзеркала?
a. Обернене, збільшене, дійсне
b. Пряме, зменшене, дійсне
*c. Пряме, збільшене, уявне
d. Пряме, зменшене, уявне
e. Обернене, збільшене, уявне

78. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
a. К-ример
*b. Каналонаповнювач
c. Пульпоекстрактор
d. U-файл
e. К-файл

79. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Стан гігієни порожнини рота
b. Вік понад 18-20 років
c. Інтенсивність каріозного процесу
d. Соматичні захворювання
*e. Вік понад 30-35 років

80. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Компрес 2-5%-им розчином натрію гідрокарбонату
b. Призначити протинабрякову терапію
c. Обробити ділянку шкіри антисептиком
*d. Холод на травмовану ділянку в перші 30 хв
e. Застосувати слабодезінфікуючу мазь

81. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
b. Знищення вірусів
*c. Видалення білкових, жирових та механічних забруднень
d. Знищення патогенних видів мікроорганізмів
e. Знищення всіх видів мікроорганізмів

82. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
a. Так, можна. Але з боку кровотечі піднімається рука вгору, охоплюючи голову, та накладається пов'язка
*b. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
c. Так, можна. Але проводиться трахеотомія
d. Ні, не можна. Інакше буде гіпоксія мозку, що не сумісна з життям
e. Ні, не можна. Інакше буде механічна асфіксія, бо пов'язка накладається на усю шию

83. Що із нижченаведеного належить до загальної профілактики карієсу?
a. Полоскання ремінералізаційними розчинами
b. Покриття поверхні зубів фторлаком
*c. Вживання таблеток фториду натрію
d. Раціональна гігієна порожнини рота
e. Герметизація фісур

84. Укажіть, яке ускладнення може виникнути під час проведення операції видалення зубів нижньої щелепи.
a. Проштовхування зуба в гайморову пазуху
*b. Перелом коронки або кореня зуба
c. Відламування горба щелепи
d. Альвеоліт лунки зуба
e. Неврит нижньоальвеолярного нерва

85. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
a. Катаральний гінгівіт
b. Виразковий гінгівіт
c. Фіброматоз ясен
*d. Гіпертрофічний гінгівіт
e. Генералізований пародонтит

86. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці-затискачі
*b. Щипці-пробійник
c. Крампонні щипці
d. Байонетні щипці
e. Щипці для накладання кламерів

87. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Муміфікуючу пасту
*b. Ремінералізаційні розчини
c. Антисептичні розчини
d. Композитний матеріал
e. Нітрат срібла для імпрегнації

88. Який препарат треба підготувати в разі виникнення гіпоглікемічної коми в пацієнта?
a. 0,05%-ий строфантину
b. 2,4%-ий розчин еуфіліну
*c. 40%-ий розчин глюкози
d. 0,5%-ий розчин дибазолу
e. 20 ОД інсуліну

89. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Зелений
b. Чорний
c. Синій
d. Червоний
*e. Білий

90. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 5%-ий спиртовий розчин таніну
*b. 2-5%-ий натрію гідрокарбонат
c. 96%-ий етиловий спирт
d. 0,05%-ий хлоргексидину біглюконат
e. 10%-ий розчин аміаку

91. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після внесення останньої порції матеріалу
b. Після внесення кожної порції пломбувального матеріалу
c. Після формування пломби
*d. Після остаточного оброблення пломби
e. Після шліфування пломби

92. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Люмінесцентну діагностику
b. ЕОД
c. Метод трансілюмінації
d. Термопробу
*e. Фарбування карієс-маркером

93. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
a. Штопфер
b. Гладилку
c. Зонд
d. Алмазний бор
*e. Екскаватор

94. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
*a. Дезінфекція, передстерилізаційне очищення, стерилізація
b. Передстерилізаційне очищення, стерилізація, дезінфекція
c. Передстерилізаційне очищення, стерилізація
d. Передстерилізаційне очищення, дезінфекція, стерилізація
e. -

95. Укажіть, яке ускладнення може виникнути в пацієнта після операції з видалення зуба.
a. Ушкодження зуба-антагоніста
*b. Альвеоліт лунки зуба
c. Потрапляння зуба в дихальні шляхи
d. Проштовхування зуба в м'які тканини
e. Вивих нижньої щелепи

96. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
*a. V
b. ІІ
c. ІV
d. І
e. ІІІ

97. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
*a. Одонтотропну пасту
b. Склоіономерний цемент
c. Пасту на основі параформальдегіду
d. Ізоляційну прокладку
e. Пасту на основі миш'яку

98. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Внутрішні та зовнішні
*b. Прикріплені та вільні
c. -
d. Тверді та м'які
e. Епітеліальні та базальні

99. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Алмазний бор
*b. Твердосплавний бор
c. Фінір
d. Карборундова головка
e. Полір

100. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Накладання шини
b. Запобігання гіпотермії
c. Особиста безпека
*d. Зупинка кровотечі
e. Відновлення дихання

101. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
a. 9%
b. 12%
c. 6%
d. 0,03%
*e. 3%

102. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Промити інструмент під проточною водою
b. Ополоснути інструмент дистильованою водою та висушити
c. Промити всю партію інструментів під проточною водою
d. Простерилізувати всі інструменти, за винятком того, на якому виявилася позитивна азопірамова проба
*e. Здійснити повторне передстерилізаційне очищення всієї партії інструментів

103. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
*a. Притиснути загальну сонну артерію
b. Надати пацієнту положення з опущеною головою
c. Накласти холодний компрес
d. Накласти міхур з льодом
e. Накласти джгут

104. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 10%-ий розчин ортофосфорної кислоти
b. 3%-ий розчин ортофосфорної кислоти
*c. 37%-ий розчин ортофосфорної кислоти
d. 5%-ий розчин полікарбонових кислот
e. 15%-ий розчин полікарбонових кислот

105. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Багнетоподібні
*b. Прямі
c. Зігнуті по ребру із щічками, що не змикаються
d. Зігнуті по ребру із щічками, що змикаються
e. S-подібні

106. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Механічне знищення забруднень
b. Знищення залишків лікарських препаратів
c. Знищення білкових, жирових забруднень
d. Знищення умовно-патогенних видів мікроорганізмів
*e. Знищення патогенних та умовно-патогенних видів мікроорганізмів

107. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Блокнот для замішування та стоматологічне скельце
b. Гумові рукавички та каталізатор для затвердіння
*c. Гумова колба та шпатель для замішування
d. Шпатель для замішування та стоматологічне скельце
e. Каталізатор та інгібітор

108. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Флосети
b. Міжзубні йоржики
*c. Гумові ковпачки
d. Міжзубні стимулятори
e. Мануальні скейлери

109. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - вуздечка верхньої губи, знизу - вуздечка нижньої губи, спереду - зуби, знизу - язик
*b. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби
c. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
d. Зверху та знизу - присінок ротової порожнини, спереду - язик та зуби, з боків - ясна та зуби
e. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки

110. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Композитних матеріалів
b. Гіпсу медичного
c. Термопластичних мас
d. Альгінатних відбиткових матеріалів
*e. Силіконових відбиткових матеріалів

111. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Світлодіодні
c. Фотополімерні
d. Люмінесцентні
e. Розжарювання

112. Які інструменти використовують для оброблення твердих тканин зуба під час препарування каріозних порожнин?
a. Кулясті бори, матриці
*b. Кулясті бори, екскаватор
c. Карборундові головки, фініри
d. Кулясті бори, плагери
e. Карборундові головки, плагери

113. Які інструменти необхідно підготувати для проведення обстеження стоматологічного пацієнта?
*a. Зонд зубний зігнутий, дзеркало стоматологічне, пінцет стоматологічний
b. Штопфер, дзеркало стоматологічне, пінцет
c. Зонд зубний зігнутий, шпатель, пінцет
d. Дзеркало стоматологічне, пінцет стоматологічний, екскаватор
e. Екскаватор, гладилка, дзеркало стоматологічне

114. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
*a. Йодисто-калієвий
b. Еритрозину
c. Метиленового синього
d. Фуксину
e. Фурациліну

115. Які антисептики належать до групи окисників?
a. Хлорамін Б, хлоргексидину біглюконат
b. Карболова кислота, соляна кислота
*c. Перекис водню, калію перманганат
d. Фурацилін, фуразолідон
e. Мурашина кислота, борна кислота

116. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
a. На початку робочої зміни
b. У кінці робочої зміни
c. Щодня
d. 1 раз на місяць
*e. 1 раз на тиждень

117. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
a. Кератоакантома
b. Шкірний ріг
c. Папіломатоз
*d. Обмежений гіперкератоз
e. Лейкоплакія

118. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
a. Прогенічний
*b. Перехресний
c. Прогнатичний
d. Глибокий
e. Відкритий

119. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 30%
b. 25%
c. 20%
*d. 10%
e. 15%

120. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 120^oС - 90 хв
b. При температурі 200^oС - 30 хв
c. При температурі 160^oС - 120 хв
d. При температурі 140^oС - 45 хв
*e. При температурі 180^oС - 60 хв

121. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Силікофосфатний цемент
*b. Склоіономерний цемент
c. Цинк-фосфатний цемент
d. Полікарбоксилатний цемент
e. Амальгаму

122. Який інструмент використовують для механічного розширення кореневих каналів?
*a. Дрильбор
b. Плагер
c. Коренева голка
d. Спредер
e. Каналонаповнювач

123. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-паста
b. Порошок-рідина
*c. Тільки паста
d. Паста-рідина
e. Тільки порошок

124. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Еритроміцинову
b. Ланолінову
*c. Клотримазолову
d. Преднізолонову
e. Інтерферонову

125. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. R
*b. H
c. C
d. A
e. M

126. Яку назву має хейліт, спричинений підвищеною чутливістю червоної облямівки губ до інсоляції?
a. Метеорологічний
*b. Актинічний
c. Ексфоліативний
d. Екзематозний
e. Атопічний

127. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Фінішні алмазні бори
b. Полірувальні щітки
c. Гумові головки
*d. Полірувальні штрипси
e. Полірувальні диски

128. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Speedex
*b. Репін
c. Ypeen
d. Ортокор
e. Фторакс

129. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Восьмикінцева зірочка
b. Квадрат
c. Коло
*d. Трикутник
e. П'ятикінцева зірочка

130. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Кальцію
b. Йоду
c. Фосфору
*d. Фтору
e. Заліза

131. Назвіть поверхню зуба, на якій найчастіше для профілактики карієсу проводять герметизацію?
a. -
b. Оральна
c. Вестибулярна
d. Контактна
*e. Жувальна

132. Яке положення треба надати пацієнту в разі стану непритомності?
a. Сімса
b. Фаулера
*c. Тренделенбурга
d. На животі
e. На боці

133. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Кондиціонер
*b. Десенситайзер
c. Ормокер
d. Пасту з тимолом
e. Компомер

134. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
*b. Фініри, поліри, оклюзійний папір, штрипси
c. Фініри, гладилка, оклюзійний папір, штопфер
d. Фініри, поліри, оклюзійний папір, матриці
e. Фреза, поліри, екскаватор, штрипси

135. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 100000-200000 об/хв
b. 20000-70000 об/хв
c. 50000-100000 об/хв
d. 15000-20000 об/хв
*e. 300000-400000 об/хв

136. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
*a. Верхні моляри
b. Нижні моляри
c. Нижні премоляри
d. Верхні премоляри
e. Верхні ікла

137. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Спірохета Венсана
b. Паличка Леффлера
c. Веретеноподібна паличка
d. Вірус герпесу
*e. Дріжджоподібні гриби

138. Чим обумовлена поява трем та діастем між молочними зубами в період підготовки заміни їх на постійні?
a. Подовженими комірковими відростками щелеп
b. Широкою коронковою частиною молочного зуба
*c. Ростом щелеп, більшим розміром зачатків постійних зубів
d. Надмірним жувальним навантаженням
e. Короткими комірковими відростками щелеп

139. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
a. Девіталізація
b. Ремінералізація
c. Екстирпація
*d. Імпрегнація
e. Ампутація

140. Назвіть, з яких частин складається перший постійний моляр на верхній щелепі праворуч.
*a. Коронка, шийка, корінь
b. Ясна, корінь, пародонт
c. Коронка, шийка, ясна
d. Коронка, корінь, альвеолярний відросток
e. Корінь, пародонт, альвеолярний відросток

141. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
*a. Накласти пращоподібну пов'язку та скерувати потерпілого до щелепно-лицевого відділення
b. Накласти стискальну пов'язку в ділянці поранення та скерувати потерпілого до щелепно-лицевого відділення
c. Накласти пращоподібну пов'язку та скерувати потерпілого до отоларингологічного відділення
d. Накласти стискальну пов'язку в ділянці поранення та скерувати потерпілого до отоларингологічного відділення
e. Накласти головну та стискальну пов'язки та скерувати потерпілого до отоларингологічного відділення

142. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Ускладненим
b. Хронічним
c. Гострим
*d. Квітучим
e. Рецидивним

143. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
*a. 50-90 мкА
b. 30-40мкА
c. 15-30 мкА
d. -
e. Більше 100 мкА

144. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Спредером
b. Каналонаповнювачем
c. Римером
d. Плагером
*e. Пульпоекстрактором

145. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке затуплення борів
*b. Запалення або загибель пульпи
c. Швидке зношування наконечника
d. Збільшення пилу у повітрі
e. Ушкодження прилеглих зубів

146. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
*a. Гострий середній карієс
b. Гострий глибокий карієс
c. Хронічний глибокий карієс
d. Гострий поверхневий карієс
e. Хронічний середній карієс

147. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Дзьобоподібні щипці
*b. Прямі щипці
c. S-подібні щипці
d. Кутовий елеватор
e. Байонетні щипці

148. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Адгезивна, протизапальна
b. Знеболювальна, седативна
c. Седативна, адгезивна
*d. Протизапальна, одонтотропна
e. Антисептична, знеболювальна

149. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
*a. Контролю гігієнічних навичок пацієнта
b. Виявлення запального процесу в яснах
c. Виявлення каріозних порожнин
d. Контролю крайового прилягання пломб на зубах
e. Виявлення запального процесу на слизовій оболонці ротової порожнини

150. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. IV
b. I
*c. VI
d. II
e. III

