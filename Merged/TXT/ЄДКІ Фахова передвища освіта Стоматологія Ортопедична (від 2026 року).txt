1. Який етап під час виготовлення повного знімного протеза є наступним після визначення центрального співвідношення щелеп?
a. Остаточне моделювання базису протеза
b. -
*c. Гіпсування моделей в оклюдатор чи артикулятор
d. Попереднє моделювання базису протеза
e. Постановка штучних зубних рядів

2. Яка мета вибілювання мостоподібних протезів?
a. Усунення нерівності поверхні
b. Поліпшення естетичних показників
c. Створення умов для полімеризації
*d. Видалення окалини
e. Підвищення корозійної стійкості

3. Що вважається найкращим орієнтиром під час моделювання коронки зуба?
a. Штучна коронка однойменного зуба
b. Муляж
c. Зуб-антагоніст
d. Однойменний зуб протилежної щелепи
*e. Однойменний зуб протилежного боку

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення вкладки
b. Виготовлення моделі
c. Моделювання вкладки
*d. Отримання відбитка
e. Відливання вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
*a. Частковий знімний
b. Частковий знімний пластинковий
c. Повний знімний
d. Незнімний
e. Умовно знімний

6. Чим обмежена ніша заглиблення підпоясового простору, що визначається під час проведення паралелометрії?
a. Стержнем паралелометра, поверхнею зуба з боку дефекту та слизовою оболонкою щоки
b. Сусіднім зубом, поверхнею зуба з боку дефекту та слизовою оболонкою ясен
c. Стержнем паралелометра, слизовою оболонкою ясен та слизовою оболонкою язика
*d. Стержнем паралелометра, поверхнею зуба з боку дефекту та слизовою оболонкою ясен
e. Слизовою оболонкою ясен, стержнем паралелометра та екватором сусіднього зуба

7. Укажіть механічний метод фіксації часткових знімних протезів.
a. Присмоктувальні пристрої Рауе
*b. Кламери
c. Принцип замикаючого клапана
d. Під'язиковий простір
e. Анатомічні утворення

8. Які компоненти є основними в стоматологічних фарфорових масах?
a. Каолін, тальк, боратне скло
b. Каолін, гіпс, корунд
c. Каолін, кварц, гіпс
*d. Каолін, кварц, польовий шпат
e. Каолін, кварц, апатит

9. Які недоліки мають металокерамічні конструкції?
a. Незначне препарування зубів, легко знімаються
b. Нещільне прилягання до кукси зуба, необхідність препарування зубів
c. Недостатня естетичність конструкції, необхідність виготовлення розбірної моделі
d. Алергійні реакції на матеріали протеза, складність виготовлення
*e. Значне препарування зубів, можливе стирання зубів-антагоністів

10. Із яких компонентів складаються замкові кріплення бюгельного протеза?
a. Патриці та кнопки
b. Патриці та телескопа
*c. Патриці та матриці
d. Кламера, патриці, матриці
e. Матриці та кнопки

11. У якому вигляді представлений мономер у зубопротезних акрилових пластмасах?
a. Пасти
b. Порошку
*c. Рідини
d. Суспензії
e. Крему

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Кюветою
b. Оклюдатором
*c. Тримером
d. Фрезерувальним станком
e. Полімеризатором

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Піскоструменеву обробку
*b. Обробку шліфувальними кругами та абразивними головками
c. Ультразвукову обробку
d. Оксидування
e. Обробку етиловим ефіром

14. У якій ділянці зубного ряду показано конструювання зубів на приточуванні?
a. На нижній щелепі у фронтальному відділі
*b. На верхній щелепі у фронтальному відділі
c. На будь-якій ділянці верхньої щелепи
d. На верхній щелепі в бічному відділі
e. На нижній щелепі в бічному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
b. Апроксимальну
*c. Пришийкового уступу
d. Жувальної поверхні
e. Екватора коронкової частини

16. Під час роботи технік зубний використовує фінагель. Укажіть його призначення.
*a. Виріз для обрізання моделей
b. Ніж для роботи з гіпсом
c. Скальпель для зрізання воску
d. Ємкість для замішування пластмаси
e. Шпатель для замішування гіпсу

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Комбінована
b. Тричетвертна
c. Напівкоронка
*d. Телескопічна
e. Екваторна

18. Які види робіт потребують виготовлення розбірної комбінованої моделі?
a. Бюгельні протези з опорою на телескопічні коронки
b. Повні знімні протези
c. Часткові знімні та бюгельні протези
*d. Суцільнолиті, керамічні та металокерамічні незнімні протези
e. Повні знімні та металокерамічні незнімні протези

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Синма-М
*b. Редонт
c. Фторакс
d. Бакрил
e. Етакрил-02

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Вертикальна
*b. Трансверзальна
c. Сагітальна
d. Центральна
e. Фронтальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Повітровід
*b. Муфта
c. Ливник
d. Кільце
e. Штифт

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Слизову оболонку порожнини рота, природні зуби та жувальні м'язи
b. Власне жувальний м'яз порожнини рота
*c. Слизову оболонку порожнини рота
d. Природні зуби бічної групи
e. Природні зуби фронтальної групи

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Металевих сплавів
b. Основних
c. Відбиткових
d. Полімерних
*e. Допоміжних

24. Який інструментарій застосовує технік зубний для замішування гіпсу перед відливанням моделей?
a. Гумові рукавички та металеву миску
*b. Гумову чашку та металевий шпатель
c. Прес-кювету та керамічну чашку
d. Вібростолик та гумові рукавички
e. Ножиці та фрези

25. Укажіть, у якій площині відображаються аномалії прикусу за класифікацією Енгля.
*a. Сагітальній
b. Трансверзальній
c. Оклюзійній
d. Вертикальній
e. Діагональній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Замкова
b. Шарнірна
*c. Балкова
d. Кламерна
e. Телескопічна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Шорстка однорідна блискуча поверхня
b. Гладка однорідна блискуча поверхня
c. Гладка однорідна неблискуча поверхня
*d. Шорстка однорідна матова поверхня
e. Шорстка однорідна нематова поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
*a. Недостатній об'єм маси, що полімеризується
b. Збільшення об'єму маси, що полімеризується
c. Випаровування мономера всередині формувальної маси, що полімеризується
d. Надлишок мономера в масі
e. Недостатня кількість мономера

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Вібростолика
b. Полімеризатора
c. Оклюдатора
d. Артикулятора
*e. Паралелометра

30. Укажіть, до апаратів якої дії належить капа Шварца.
a. Ретенційних
b. Комбінованих
c. Механічних
d. Профілактичних
*e. Функціональних

31. Визначте місце розташування тіла утримувального кламера.
a. У базисі протеза вздовж його краю
b. У базисі протеза під штучними зубами
c. На оральній поверхні зуба
*d. На апроксимальній поверхні зуба
e. На вестибулярній поверхні зуба

32. З якою метою на каркас металокерамічної коронки наносять та спікають опак?
a. Для зняття внутрішнього напруження металу
*b. Для усунення просвічування металевого каркаса
c. Для збільшення текучості керамічного покриття
d. Дає можливість з’єднання металу та кераміки
e. Для знежирення каркаса перед нанесенням шарів дентину

33. Яке розташування має цемент у структурі зуба?
a. Локалізований у порожнині зуба
b. Укриває коронку зуба
*c. Знаходиться на поверхні кореня зуба
d. Знаходиться в ділянці шийки зуба
e. Знаходиться під шаром емалі

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
*a. Периферійна фіброзна
b. -
c. Медіанна фіброзна
d. Залозиста
e. Жирова

35. Укажіть масове співвідношення порошку та рідини для приготування пластмасового тіста.
*a. 2:1
b. 2:3
c. 1:1
d. 2:5
e. 5:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Відкритого прикусу
b. Ортогнатичного співвідношення щелеп
*c. Прогнатичного співвідношення щелеп
d. Прогенічного співвідношення щелеп
e. -

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Не змінюється
b. Рівномірне
c. Зростає поступово
*d. Зменшене
e. Збільшене

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Закинути голову назад
b. Підняти його руки вгору
*c. Застосувати прийом Геймліха
d. Стимулювати кашель
e. Увести повітровід

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час гіпсування моделей в оклюдатор
b. Помилка під час виготовлення прикусних шаблонів
c. Неправильно визначена центральна оклюзія
*d. Неправильно визначена міжальвеолярна висота
e. Помилка під час конструювання штучного зубного ряду

40. Укажіть, що наносять на кінцевому лабораторному етапі виготовлення керамічної коронки?
a. Дентин
b. Емаль
c. Плечову масу
*d. Глазур
e. Покривний лак

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Сепараційний
b. Компенсаційний
c. Манікюрний
*d. Покривний
e. Ізоляційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. -
b. Для зміцнення металевого каркаса протеза
*c. З'єднати дугу із сідлоподібною частиною, утворивши місце ретенції пластмаси
d. Для покращення естетичності протеза
e. З'єднати дугу із сідлоподібною частиною, відростком та тілом кламера

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Склеювання
b. Підрізання
c. Моделювання
d. Формування
*e. Окантовування

44. Укажіть, які пластмаси належать до базисних.
a. Карбопласт, Протакрил, Редонт
b. Редонт, Етакрил, Протакрил
*c. Фторакс, Етакрил, Акрел
d. Стадонт, Фторакс, Акрел
e. Карбопласт, Фторакс, Протакрил

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
b. Для ізоляції металу вiд пластмаси
c. Для фіксації металопластмасової коронки
*d. Для механічної фіксації між пластмасою та металом
e. Для iзоляцiї пластмаси вiд гiпсу

46. Яка послідовність нанесення шарів керамічного покриття на металевий каркас мостоподібного протеза?
a. Опаковий, емалевий, дентинний
b. Дентинний, емалевий, опаковий
c. Емалевий, опаковий, дентинний
d. Емалевий, дентинний, опаковий
*e. Опаковий, дентинний, емалевий

47. Якою має бути форма поперечного перетину дуги бюгельного протеза на нижній щелепі?
a. Напівгрушеподібна, квадратна, напівовальна
b. Напівкругла, напівгрушеподібна, прямокутна
c. Напівкругла, прямокутна, пласка
d. Напівкругла, трикутна, напівовальна
*e. Напівовальна, напівкругла, напівгрушеподібна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
*a. Внутрішній, зовнішній, комбінований
b. -
c. Внутрішній, посередній, комбінований
d. Посередній, внутрішній, зовнішній
e. Зовнішній, посередній, комбінований

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Твердість
b. Пружність
c. Жорсткість
*d. Міцність
e. Пластичність

50. Як називається відбиток, який відображає стан тканин протезного ложа під час функції?
a. Активний
b. Демонстраційний
*c. Функціональний
d. Анатомічний
e. Робочий

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 3,0 мм
b. 0,5 мм
c. 0,3 мм
*d. 1,5 мм
e. 2,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
b. Бюгельного
c. Моделювального
d. Липкого
*e. Базисного

53. Який прикус характеризується висуванням нижньої щелепи вперед?
a. Прямий
b. Відкритий
*c. Прогенія
d. Глибокий
e. Прогнатія

54. Застосування якого приладу є необхідною умовою для виготовлення вогнетривкої моделі?
a. Піскоструменевого апарата
*b. Вібростолика
c. Паяльного апарата
d. Центрифуги
e. Муфельної печі

55. Які є види лінійної кламерної фіксації протезів?
*a. Сагітальна, трансверзальна, діагональна
b. Міжальвеолярна, верхньощелепна, нижньощелепна
c. Міжщелепна, однощелепна, позащелепна
d. Точкова, лінійна, площинна
e. Внутрішньоротова, зовнішньоротова, комбінована

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · H_2O_2
*b. (CaSO_4)_2 · H_2O
c. CaSO_4 · 2H_2O
d. Ca_2SO_4 · 2H_2O
e. CaSO_4 · H_2O_2

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Обтурувальний
b. Комбінований
*c. Репонувальний
d. Заміщувальний
e. Фіксувальний

58. Яким чином край штучної коронки має охоплювати шийку природного зуба?
*a. Щільно
b. З одного боку
c. Не повинен охоплювати шийку зуба, мати зазор до 1 мм
d. Довільно
e. Не повинен охоплювати шийку зуба, мати зазор до 2 мм

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 3-4 мм
b. 1-2 мм
c. 16-20 мм
*d. 5-10 мм
e. 11-15 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
*a. Визначена передня оклюзія
b. Визначена одна з бічних оклюзій
c. До роботи був прийнятий відбиток, що не відповідає вимогам
d. Помилки під час виготовлення прикусних шаблонів
e. Неправильно були закріплені моделі під час гіпсування в оклюдатор

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Трансверзальний різцевий шлях
b. Сагітальний різцевий шлях
c. Шлях виведення протеза
d. Сагітальний суглобовий шлях
*e. Шлях введення протеза

62. Який діаметр ортодонтичного дроту використовують для виготовлення кламера Адамса?
*a. 0,6 мм
b. -
c. 1,0 мм
d. 1,2 мм
e. 0,8 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Комбінований
b. Внутрішній
*c. Прямий
d. Зворотний
e. Зовнішній

64. Який головний недолік мостоподібного протеза з пластмаси?
*a. Низька міцність
b. Низька косметичність
c. Недостатня фіксація
d. Складність виготовлення
e. Висока вартість

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
*a. Дотичну
b. Довільну
c. Промивну
d. Сідлоподібну
e. Комбіновану

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
*a. Фосфатні, силікатні, гіпсові
b. Кобальто-хромові, титанові, нікель-хромові
c. Рослинні, мінеральні, синтетичні
d. Силіконові, тіоколові, альгінатні
e. Пластмасові, керамічні, сіталові

67. Укажіть, хто позначає межі місця ізоляції піднебінного торуса на гіпсовій моделі.
a. Сестра медична кабінету
*b. Лікар-стоматолог-ортопед
c. Технік зубний
d. Пацієнт
e. Адміністратор клініки

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
b. Коронку
c. Імедіат-протез
d. Штучний зуб
*e. Вкладку

69. Укажіть, у яких випадках технік зубний виготовляє розбірний незнімний мостоподібний протез.
a. Патологічна стертість природних зубів із завищенням висоти центральної оклюзії
b. Опорні зуби мають паралельність
c. Подовження зубо-альвеолярного відростка в ділянці відсутніх зубів із протилежної щелепи
*d. Опорні зуби або одна з опор значно нахилені один до одного в бік дефекту
e. Патологічна стертість природних зубів із заниженням висоти центральної оклюзії

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
*a. Пришийкову гірлянду
b. Стоншену зону
c. Ретенційні намистини
d. Потовщену зону
e. Механічні зачепи

71. Назвіть елементи мостоподібного протеза.
a. Опорні елементи та оклюзійна накладка
b. Опорні елементи та базис
c. Проміжна частина та кламери
*d. Опорні елементи та проміжна частина
e. Оклюзійна накладка та проміжна частина

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Фіксувальні
*b. Тимчасові
c. Напівкоронки
d. Опорні
e. Відновлювальні

73. Що забезпечується розширенням формувальних мас під час твердіння та нагрівання?
a. Підвищення якості сплаву
*b. Компенсація усадки металу
c. Зменшення затрат металу
d. Зменшення дефектів литва
e. Створення гладкої поверхні

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Полімер
b. Елемент
*c. Сплав
d. Композиція
e. Сполука

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
*a. Моделювання
b. Реструктурування
c. Штампування
d. Виливання
e. Копіювання

76. Що означає термін "адентія"?
*a. Повна або ж часткова відсутність зубів
b. Розміри коронок, що виходять за межі норми в бік зменшення
c. Розміри коронок, що виходять за межі норми в бік збільшення
d. Анатомічно неправильне положення одного або кількох зубів у зубному ряду
e. Збільшення кількості зубів

77. Яким вимогам мають відповідати сплави, що використовуються в ортопедичній стоматології?
a. Антикорозійна стійкість, максимальна усадка, невисока температура плавлення, високі механічні властивості
b. Зносостійкість, висока пластичність, пружність, мінімальна усадка, висока температура плавлення
c. Зносостійкість, висока температура плавлення, високі механічні властивості
*d. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
e. Зносостійкість, біологічна індиферентність, мінімальна міцність та пружність, невисока температура плавлення

78. Зміщення якого уламка при двобічному ментальному переломі може спричинити асфіксію у потерпілого?
a. -
b. Великого
c. Малого
*d. Середнього
e. Бічних

79. Яку функцію виконують ретенційні ортодонтичні апарати?
a. Нормалізують функцію ковтання
b. Нормалізують функцію дихання
*c. Закріплюють результати ортодонтичного лікування
d. Запобігають можливому розвитку аномалій
e. Усувають сформовані зубо-щелепні аномалії

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Оклюзійна крива
b. Фізіологічний прикус
c. Скронево-нижньощелепний суглоб
*d. Зубощелепний сегмент
e. Центральна оклюзія

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
*a. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
b. Звуження нижнього зубного ряду з віялоподібним положенням та нахилом назад верхніх фронтальних зубів
c. Верхні та нижні бічні зуби нахилені назад (орально)
d. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
e. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем

82. У наявності якого елемента полягає конструктивна відмінність апарата Хургіної від накушувальної пластинки Катца?
a. Кламерів Адамса, Шварца
b. Базису
*c. Ортодонтичного гвинта
d. Похилої площини
e. Перекидних петель

83. Укажіть мету оксидування металевого каркаса перед нанесенням керамічної маси.
a. Для з'єднання з дентиновим шаром
b. Для міцності металевого каркаса
c. Для знежирення металевого каркаса
*d. Для утворення оксидів та хімічного з'єднання з опаковим шаром
e. Для усунення просвічування металу

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
*a. 4 клас
b. 5 клас
c. 3 клас
d. 2 клас
e. 1 клас

85. Під час виготовлення штампованих коронок використовують апарат "Самсон". Яке його призначення?
a. Зменшення товщини стінки гільзи
b. Збільшення розміру гільзи
*c. Зменшення діаметра гільзи
d. Шліфування коронки
e. Зняття наклепу

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
*a. Перша
b. -
c. Четверта
d. Третя
e. Друга

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У формі циліндра з уступом
*b. У вигляді усіченого конуса з уступом
c. У вигляді усіченого конуса без уступу
d. Паралельність сторін з уступом
e. Паралельність сторін без уступу

88. Який кламер має розщеплені Т-подібні плечі?
a. Джексона
*b. Роуча
c. Аккера
d. Березовського
e. Бонвіля

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Корнцанг
b. Металевий молоточок
c. Мікрометр
*d. Крампонні щипці
e. Моделювальний шпатель

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 0,5 мм
b. -
c. Не торкається скла на 1 мм
*d. Різальним краєм торкається скла
e. Не торкається скла на 1,5 мм

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
b. 0,5 мм
c. 0,6 мм
*d. 0,3 мм
e. 0,7 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Опорні
b. Шинувальні
*c. Фіксувальні
d. Тимчасові
e. Відновні

93. У якій стадії дозрівання акрилову пластмасу пакують у кювету під час компресійного пресування?
a. Ниток, що тягнуться
b. Твердій
c. Піскоподібній
d. Гумоподібній
*e. Тістоподібній

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Аспіраційна асфіксія
b. Напад бронхіальної астми
c. Анафілактичний шок
d. Епілептичний напад
*e. Набряк Квінке

95. Укажіть інгібітори, що використовують для сповільнення реакції кристалізації гіпсу.
a. Хлорид кальцію, сульфат цинку, нітрат срібла, метиловий спирт, хлористий натрій
b. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
c. Хлорид натрію, хлорид калію, сульфат натрію, сульфат калію, нітрат калію
*d. Тетраборат натрію, столярний клей, цукор, етиловий спирт
e. Метанол, нітрат заліза, сульфат срібла, оксид цинку, ефіри

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на всю їх товщину від середини гребеня
*b. Зі зміщенням у присінковому напрямку на 2/3 їх товщини від середини гребеня
c. Зі зміщенням у піднебінному напрямку на всю їх товщину від середини гребеня
d. Зі зміщенням у присінковому напрямку на 1/3 їх товщини від середини гребеня
e. Зі зміщенням у піднебінному напрямку на 2/3 їх товщини від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
*a. Комбінований
b. Обернений
c. Косий
d. Прямий
e. Зворотний

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
*a. Механічного з'єднання
b. Хімічного з'єднання
c. Комбінованого з'єднання
d. Гальванізації
e. Адгезії

99. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
b. Частина протеза, у якій укріплюють штучні зуби та фіксувальні елементи
*c. Негативне зображення тканин протезного ложа та прилеглих до нього зон
d. -
e. Позитивне об'ємне зображення тканин протезного ложа та прилеглих до нього зон

100. Укажіть помилки та ускладнення, що виникають під час препарування каріозної порожнини.
*a. Перфорація дна каріозної порожнини
b. Прогресування запального процесу в пульпі
c. Неправильний вибір лікарських засобів
d. Неправильний вибір пломбувальних матеріалів
e. Недотримання правил асептики та антисептики лікарем

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Спіканням
*b. Полімеризацією
c. Паянням
d. Литтям
e. Дублюванням

102. До якої групи за класифікацією шин та апаратів належить проста шина Вебера?
*a. Зубоясенних
b. Комбінованих
c. Назубних
d. Позаротових
e. Наясенних

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
*b. Завищеною висотою прикусу
c. Заниженою висотою прикусу
d. Збільшенням меж базису на піднебінні верхнього протеза
e. Збільшенням меж базису протеза на нижній щелепі в під'язиковій ділянці

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
b. Моделювання воскової репродукції
c. Гіпсування моделей в артикулятор
*d. Виготовлення моделей
e. Литво

105. Укажіть умови для застосування замкових кріплень у бюгельних протезах.
a. Низька коронка опорного зуба
b. Значний нахил опорного зуба у вестибулярний бік
c. Значний нахил опорного зуба у бік дефекту
d. Значний нахил опорного зуба в оральний бік
*e. Достатня висота клінічної коронки опорного зуба

106. До якого типу пластмас за способом твердіння належить пластмаса "Синма-М"?
a. Фотополімери
b. Пластмаси подвійного твердіння
c. -
d. Пластмаси холодної полімеризації
*e. Пластмаси гарячої полімеризації

107. Які показання існують до виготовлення штучних коронок?
a. Відновлення естетичної норми
b. Відновлення зруйнованої вестибулярної поверхні зуба та опори мостоподібного протеза
c. Для опори мостоподібного протеза
d. Відновлення зруйнованої апроксимальної поверхні зуба
*e. Відновлення зруйнованої коронкової частини зуба та опори мостоподібного протеза

108. Укажіть, які каталізатори можуть застосовуватися для прискорення реакції кристалізації гіпсу.
a. Тетраборат натрію, столярний клей, цукор, етиловий спирт
b. Хлорид кальцію, сульфат цинку, нітрат срібла, цукор, метанол
c. Тетраборат кальцію, етиловий спирт, цукор, сульфат кальцію
*d. Хлорид натрію, хлорид калію, сульфат калію, сульфат натрію, нітрат калію
e. Метанол, столярний клей, метиловий спирт, поліпропіленгліколь

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
*a. Пологий, прямовисний, з навісом
b. Прямовисний, поперековий, з навісом
c. Пологий, поперековий, прямокутний
d. Пологий, грушеподібний, поперековий
e. Прямокутний, прямовисний, з навісом

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. З дублювальним зубним рядом
b. З обтуратором
c. Пустотілий
d. Має формувальну частину
*e. Розбірний

111. Для моделювання якої частини зубного протеза використовують палички воску "Модевакс" синього кольору?
a. Кореневої
b. Пришийкової
*c. Проміжної
d. Базису
e. Коронкової

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Гіпс
b. Альгінатний
*c. Силіконовий
d. Термопластичний
e. Цинкоксидевгеноловий

113. Які спеціальні інструменти використовують для визначення величини заглиблення (ніші) під час проведення паралелометрії?
a. Фрезерувальні головки
b. Горизонтальні кронштейни
c. Керамічні штифти
*d. Калібри
e. Мікрометри

114. Чому для виготовлення зубних протезів застосовують сплави, а не чисті метали?
*a. Чисті метали не відповідають вимогам до конструкційних матеріалів
b. Сплави більш стійкі до корозії
c. Сплави дешевші за чисті метали
d. Чисті метали недостатньо міцні
e. Сплави легше обробляються

115. Яке обладнання застосовують для спікання фарфорових коронок?
a. Відкрите полум'я
b. Звичайну муфельну піч
c. Сухожарову шафу
d. Високочастотну піч
*e. Спеціальну піч із вакуумом

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває зуби наполовину
*b. Перекриває зуби на дві третини
c. Перекриває зуби на одну третину
d. Доходить до рівня шийок зубів
e. Перекриває всю оральну поверхню зубів

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Пустотілий протез
c. Протез із ясенним пелотом
d. Протез із кламером
e. Протез із телескопічною коронкою

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Комбінованого
b. Сферичного
*c. Жорсткого
d. Лабільного
e. Напівлабільного

119. У якому разі багатоланковий кламер застосовується як дуга бюгельного протеза на нижню щелепу?
*a. Малого простору між дном ротової порожнини та ясенним краєм
b. Значної двосторонньої конвергенції бічних зубів
c. Глибокого дна ротової порожнини
d. Значного нахилу альвеолярного відростка вперед
e. Глибокого прикусу

120. Що включає індивідуальна профілактика стоматологічних захворювань?
*a. Чищення зубів, раціональне харчування
b. Лікування карієсу та його ускладнень
c. Професійне чищення зубів
d. Апаратний масаж ясен
e. Лікування захворювань пародонта

121. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Липкий
*b. Восколіт
c. Модевакс
d. Лавакс
e. Базисний

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
*a. Оксидування каркаса
b. Піскоструменеве оброблення каркаса
c. Ультразвукове очищення каркаса
d. Гальванопластику
e. Повторне піскоструменеве оброблення каркаса

123. У якій кімнаті зубопротезної лабораторії проводять приготування пластмасового тіста?
a. Основній кімнаті за наявності місцевої витяжки
b. Паяльній кімнаті у витяжній шафі
c. Полірувальній кімнаті за наявності місцевої витяжки
d. Будь-якій кімнаті за наявності загальної витяжки
*e. Полімеризаційній кімнаті у витяжній шафі

124. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Ланцетоподібні палички, 82x8,5x1,8 мм, темно-жовтого кольору
c. Круглі пластинки, діаметром 82 мм і товщиною 0,5 мм, рожевого кольору
*d. Прямокутні пластинки, 170x80x1,8 мм, рожевого кольору
e. Чотиригранні призми, 70x80x5 мм, білого кольору

125. Укажіть методи виготовлення штучних коронок.
a. Штамповані, литі, опорні
*b. Штамповані, литі, шляхом полімеризації, шляхом обжигу
c. Литі, опорні, комбіновані
d. Тимчасові, штамповані, постійні
e. Тимчасові, опорні, постійні

126. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
b. Інструменти одноразового використання
*c. Усі інструменти та матеріали, які контактують з рановою поверхнею
d. Інструменти багаторазового використання
e. Нові інструменти та матеріали перед застосуванням

127. Якими конструкційними елементами зумовлена сила дії механічно діючих ортодонтичних апаратів?
a. Базисом, щитом, пелотом
b. Плечем, відростком, тілом
c. Лігатурою, накладкою, площиною
*d. Дугою, пружиною, гвинтом
e. Пелотом, кільцем, петлею

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Лиття
b. Штампування
c. Холодну полімеризацію
d. Гарячу полімеризацію
*e. Комп'ютерне фрезерування

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4,5
b. 4
*c. 3
d. 2
e. 2,5

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Паралелометрія
c. Дублювання моделей
d. Фіксація протеза
e. Зняття відбитків

131. Укажіть основне застосування липкого воску під час виготовлення протезів у зуботехнічній лабораторії.
a. Виготовлення воскових шаблонів
*b. Тимчасове склеювання частин протезів перед паянням
c. Моделювання анатомічної форми зуба
d. Гравіювання шийки зуба на гіпсовому стовпчику
e. Моделювання проміжної частини незнімних протезів

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Бічній лівій
b. Передній
*c. Центральній
d. Бічній правій
e. Задній

133. Недотримання яких правил може спричинити виникнення газової пористості пластмаси?
*a. Режиму полімеризації
b. Моделювання
c. Дозування мономера
d. Стабільного тиску
e. Дозування полімеру

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Медіатор
b. Бромштром
c. Оклюдатор
d. Калота
*e. Артикулятор

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Утримувальних кламерів
*b. Телескопічних коронок
c. Опорних кламерів
d. Пластмасових коронок
e. Екваторних коронок

136. Як поділяються ложки для відбитків за методом виготовлення?
a. Функціональні та складні
b. Робочі та допоміжні
c. Допоміжні та індивідуальні
d. Складні та розбірні
*e. Індивідуальні та стандартні

137. До якого типу належить кламер, що застосовується у разі середнього (типового) розташування межової лінії?
*a. Ney 1 - Аккера
b. Ney 2 - Роуча
c. Ney 4 - Зворотної дії
d. Ney 3 - Комбінований
e. Ney 5 - Кільцевий

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Висота прикусу
b. Артикуляція
*c. Прикус
d. Фізіологічний спокій
e. Центральна оклюзія

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Штангенциркуль
*b. Мікрометр
c. Сантиметрову стрічку
d. Товщиномір
e. Лінійку

140. Укажіть, як розташовується відросток одноплечового гнутого утримувального кламера.
a. На апроксимальній поверхні зуба
b. На вестибулярній поверхні зуба
*c. У базисі протеза на відстані 1-2 мм від моделі
d. Між екватором зуба та яснами
e. -

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Біоінертні властивості
b. Щільне прилягання коронки
c. Низькі естетичні характеристики
d. Необхідність полірування конструкції
*e. Стирання облицювального матеріалу

142. Що визначає позначена на восковому валику "лінія усмішки"?
a. Відстань, на яку розмикаються зубні ряди
b. Розмір нижньої третини обличчя
*c. Рівень шийок фронтальних зубів
d. Відстань між іклами верхньої щелепи
e. Рівень розслаблення м'язів

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Діагональна
b. Сагітальна
c. Трансверзальна
d. Площинна
*e. Точкова

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Частковий знімний пластинковий
b. Імедіат-протез
c. Повний знімний пластинковий
*d. Мостоподібний
e. Бюгельний

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
*a. Оклюзійна накладка
b. Сідло протеза
c. Базис протеза
d. Утримувальний кламер
e. Дуга протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
*a. 4 м^2
b. 2,5 м^2
c. 3,5 м^2
d. 4,5 м^2
e. 3,0 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
b. Хлорамін 0,1%
c. Перекис водню 5%
d. Спирт етиловий 70%
*e. Глутаровий альдегід 2,5%

148. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, пружини Калвеліса
*b. Кламери Шварца та Адамса, вестибулярна дуга
c. Кламери Шварца та Адамса, вестибулярна дуга, піднебінна дуга, пружина Коффіна
d. Кламери Шварца та Адамса, вестибулярна дуга, протрагуюча пружина
e. Протрагуюча та рукоподібні пружини, пружина Коффіна

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Аміаком
b. Хлором
c. Метаном
d. Природним газом
*e. Чадним газом

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
*a. Межі протеза, середину альвеолярного відростка, серединну лінію моделі, ділянки, що підлягають ізоляції
b. Межі протезного поля, зіничну лінію, носо-вушну лінію, серединну лінію моделі
c. Межі протеза, естетичний центр, середину альвеолярного відростка, лінії ікол та лінію посмішки
d. Межі протезного поля, середину альвеолярного відростка, лінію ікол, лінію посмішки
e. Середину альвеолярного відростка, серединну лінію моделі, ділянки, що ізолюють, лінію посмішки

