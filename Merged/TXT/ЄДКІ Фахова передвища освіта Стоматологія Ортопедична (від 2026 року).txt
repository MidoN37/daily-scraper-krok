1. Який етап під час виготовлення повного знімного протеза є наступним після визначення центрального співвідношення щелеп?
*a. Гіпсування моделей в оклюдатор чи артикулятор
b. Постановка штучних зубних рядів
c. Попереднє моделювання базису протеза
d. Остаточне моделювання базису протеза
e. -

2. Яка мета вибілювання мостоподібних протезів?
a. Підвищення корозійної стійкості
b. Створення умов для полімеризації
*c. Видалення окалини
d. Поліпшення естетичних показників
e. Усунення нерівності поверхні

3. Що вважається найкращим орієнтиром під час моделювання коронки зуба?
a. Зуб-антагоніст
b. Штучна коронка однойменного зуба
*c. Однойменний зуб протилежного боку
d. Однойменний зуб протилежної щелепи
e. Муляж

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення вкладки
b. Відливання вкладки
c. Виготовлення моделі
*d. Отримання відбитка
e. Моделювання вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Незнімний
*b. Частковий знімний
c. Умовно знімний
d. Повний знімний
e. Частковий знімний пластинковий

6. Чим обмежена ніша заглиблення підпоясового простору, що визначається під час проведення паралелометрії?
*a. Стержнем паралелометра, поверхнею зуба з боку дефекту та слизовою оболонкою ясен
b. Сусіднім зубом, поверхнею зуба з боку дефекту та слизовою оболонкою ясен
c. Слизовою оболонкою ясен, стержнем паралелометра та екватором сусіднього зуба
d. Стержнем паралелометра, поверхнею зуба з боку дефекту та слизовою оболонкою щоки
e. Стержнем паралелометра, слизовою оболонкою ясен та слизовою оболонкою язика

7. Укажіть механічний метод фіксації часткових знімних протезів.
*a. Кламери
b. Анатомічні утворення
c. Принцип замикаючого клапана
d. Під'язиковий простір
e. Присмоктувальні пристрої Рауе

8. Які компоненти є основними в стоматологічних фарфорових масах?
a. Каолін, кварц, апатит
b. Каолін, кварц, гіпс
c. Каолін, тальк, боратне скло
d. Каолін, гіпс, корунд
*e. Каолін, кварц, польовий шпат

9. Які недоліки мають металокерамічні конструкції?
*a. Значне препарування зубів, можливе стирання зубів-антагоністів
b. Нещільне прилягання до кукси зуба, необхідність препарування зубів
c. Алергійні реакції на матеріали протеза, складність виготовлення
d. Недостатня естетичність конструкції, необхідність виготовлення розбірної моделі
e. Незначне препарування зубів, легко знімаються

10. Із яких компонентів складаються замкові кріплення бюгельного протеза?
a. Патриці та телескопа
b. Патриці та кнопки
c. Матриці та кнопки
*d. Патриці та матриці
e. Кламера, патриці, матриці

11. У якому вигляді представлений мономер у зубопротезних акрилових пластмасах?
a. Пасти
*b. Рідини
c. Крему
d. Суспензії
e. Порошку

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
*a. Тримером
b. Кюветою
c. Полімеризатором
d. Оклюдатором
e. Фрезерувальним станком

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Піскоструменеву обробку
*b. Обробку шліфувальними кругами та абразивними головками
c. Обробку етиловим ефіром
d. Ультразвукову обробку
e. Оксидування

14. У якій ділянці зубного ряду показано конструювання зубів на приточуванні?
a. На будь-якій ділянці верхньої щелепи
b. На нижній щелепі у фронтальному відділі
c. На нижній щелепі в бічному відділі
d. На верхній щелепі в бічному відділі
*e. На верхній щелепі у фронтальному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
*b. Пришийкового уступу
c. Жувальної поверхні
d. Апроксимальну
e. Екватора коронкової частини

16. Під час роботи технік зубний використовує фінагель. Укажіть його призначення.
a. Ніж для роботи з гіпсом
b. Скальпель для зрізання воску
c. Ємкість для замішування пластмаси
d. Шпатель для замішування гіпсу
*e. Виріз для обрізання моделей

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Комбінована
b. Тричетвертна
c. Екваторна
d. Напівкоронка
*e. Телескопічна

18. Які види робіт потребують виготовлення розбірної комбінованої моделі?
a. Повні знімні та металокерамічні незнімні протези
b. Повні знімні протези
c. Часткові знімні та бюгельні протези
d. Бюгельні протези з опорою на телескопічні коронки
*e. Суцільнолиті, керамічні та металокерамічні незнімні протези

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Фторакс
b. Бакрил
c. Синма-М
d. Етакрил-02
*e. Редонт

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Сагітальна
*b. Трансверзальна
c. Центральна
d. Фронтальна
e. Вертикальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Ливник
*b. Муфта
c. Повітровід
d. Штифт
e. Кільце

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Слизову оболонку порожнини рота, природні зуби та жувальні м'язи
b. Природні зуби бічної групи
c. Природні зуби фронтальної групи
d. Власне жувальний м'яз порожнини рота
*e. Слизову оболонку порожнини рота

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Відбиткових
b. Полімерних
c. Основних
*d. Допоміжних
e. Металевих сплавів

24. Який інструментарій застосовує технік зубний для замішування гіпсу перед відливанням моделей?
a. Гумові рукавички та металеву миску
b. Ножиці та фрези
c. Прес-кювету та керамічну чашку
*d. Гумову чашку та металевий шпатель
e. Вібростолик та гумові рукавички

25. Укажіть, у якій площині відображаються аномалії прикусу за класифікацією Енгля.
a. Оклюзійній
*b. Сагітальній
c. Трансверзальній
d. Вертикальній
e. Діагональній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Шарнірна
b. Кламерна
c. Замкова
d. Телескопічна
*e. Балкова

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна блискуча поверхня
b. Гладка однорідна неблискуча поверхня
*c. Шорстка однорідна матова поверхня
d. Шорстка однорідна блискуча поверхня
e. Шорстка однорідна нематова поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Збільшення об'єму маси, що полімеризується
b. Надлишок мономера в масі
*c. Недостатній об'єм маси, що полімеризується
d. Випаровування мономера всередині формувальної маси, що полімеризується
e. Недостатня кількість мономера

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Вібростолика
b. Оклюдатора
c. Артикулятора
*d. Паралелометра
e. Полімеризатора

30. Укажіть, до апаратів якої дії належить капа Шварца.
a. Ретенційних
*b. Функціональних
c. Профілактичних
d. Комбінованих
e. Механічних

31. Визначте місце розташування тіла утримувального кламера.
a. У базисі протеза вздовж його краю
*b. На апроксимальній поверхні зуба
c. На оральній поверхні зуба
d. У базисі протеза під штучними зубами
e. На вестибулярній поверхні зуба

32. З якою метою на каркас металокерамічної коронки наносять та спікають опак?
a. Дає можливість з’єднання металу та кераміки
b. Для знежирення каркаса перед нанесенням шарів дентину
*c. Для усунення просвічування металевого каркаса
d. Для збільшення текучості керамічного покриття
e. Для зняття внутрішнього напруження металу

33. Яке розташування має цемент у структурі зуба?
*a. Знаходиться на поверхні кореня зуба
b. Знаходиться під шаром емалі
c. Локалізований у порожнині зуба
d. Знаходиться в ділянці шийки зуба
e. Укриває коронку зуба

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
*a. Периферійна фіброзна
b. Медіанна фіброзна
c. -
d. Жирова
e. Залозиста

35. Укажіть масове співвідношення порошку та рідини для приготування пластмасового тіста.
a. 2:5
*b. 2:1
c. 1:1
d. 5:1
e. 2:3

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Відкритого прикусу
b. Прогенічного співвідношення щелеп
c. -
*d. Прогнатичного співвідношення щелеп
e. Ортогнатичного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
*a. Зменшене
b. Зростає поступово
c. Рівномірне
d. Не змінюється
e. Збільшене

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Закинути голову назад
b. Підняти його руки вгору
c. Стимулювати кашель
d. Увести повітровід
*e. Застосувати прийом Геймліха

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час гіпсування моделей в оклюдатор
c. Помилка під час конструювання штучного зубного ряду
d. Помилка під час виготовлення прикусних шаблонів
*e. Неправильно визначена міжальвеолярна висота

40. Укажіть, що наносять на кінцевому лабораторному етапі виготовлення керамічної коронки?
*a. Глазур
b. Емаль
c. Плечову масу
d. Дентин
e. Покривний лак

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Компенсаційний
b. Сепараційний
*c. Покривний
d. Манікюрний
e. Ізоляційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. З'єднати дугу із сідлоподібною частиною, відростком та тілом кламера
b. Для покращення естетичності протеза
c. -
*d. З'єднати дугу із сідлоподібною частиною, утворивши місце ретенції пластмаси
e. Для зміцнення металевого каркаса протеза

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Підрізання
b. Моделювання
c. Формування
*d. Окантовування
e. Склеювання

44. Укажіть, які пластмаси належать до базисних.
a. Редонт, Етакрил, Протакрил
b. Стадонт, Фторакс, Акрел
c. Карбопласт, Фторакс, Протакрил
d. Карбопласт, Протакрил, Редонт
*e. Фторакс, Етакрил, Акрел

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
*b. Для механічної фіксації між пластмасою та металом
c. Для фіксації металопластмасової коронки
d. Для ізоляції металу вiд пластмаси
e. Для iзоляцiї пластмаси вiд гiпсу

46. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
b. Емалевий, опаковий, дентинний
c. Дентинний, емалевий, опаковий
d. Опаковий, емалевий, дентинний
*e. Опаковий, дентинний, емалевий

47. Якою має бути форма поперечного перетину дуги бюгельного протеза на нижній щелепі?
a. Напівкругла, напівгрушеподібна, прямокутна
b. Напівгрушеподібна, квадратна, напівовальна
c. Напівкругла, прямокутна, пласка
*d. Напівовальна, напівкругла, напівгрушеподібна
e. Напівкругла, трикутна, напівовальна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Зовнішній, посередній, комбінований
b. Внутрішній, посередній, комбінований
*c. Внутрішній, зовнішній, комбінований
d. -
e. Посередній, внутрішній, зовнішній

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пружність
b. Пластичність
c. Твердість
*d. Міцність
e. Жорсткість

50. Як називається відбиток, який відображає стан тканин протезного ложа під час функції?
a. Анатомічний
b. Робочий
*c. Функціональний
d. Демонстраційний
e. Активний

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,3 мм
b. 3,0 мм
*c. 1,5 мм
d. 2,5 мм
e. 0,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Моделювального
b. Бюгельного
*c. Базисного
d. Липкого
e. Універсального

53. Який прикус характеризується висуванням нижньої щелепи вперед?
a. Прямий
b. Прогнатія
c. Відкритий
*d. Прогенія
e. Глибокий

54. Застосування якого приладу є необхідною умовою для виготовлення вогнетривкої моделі?
a. Центрифуги
b. Муфельної печі
c. Паяльного апарата
*d. Вібростолика
e. Піскоструменевого апарата

55. Які є види лінійної кламерної фіксації протезів?
*a. Сагітальна, трансверзальна, діагональна
b. Міжщелепна, однощелепна, позащелепна
c. Міжальвеолярна, верхньощелепна, нижньощелепна
d. Внутрішньоротова, зовнішньоротова, комбінована
e. Точкова, лінійна, площинна

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. CaSO_4 · 2H_2O
*b. (CaSO_4)_2 · H_2O
c. CaSO_4 · H_2O_2
d. Ca_2SO_4 · H_2O_2
e. Ca_2SO_4 · 2H_2O

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Комбінований
b. Фіксувальний
c. Заміщувальний
d. Обтурувальний
*e. Репонувальний

58. Яким чином край штучної коронки має охоплювати шийку природного зуба?
a. Довільно
b. Не повинен охоплювати шийку зуба, мати зазор до 2 мм
c. Не повинен охоплювати шийку зуба, мати зазор до 1 мм
d. З одного боку
*e. Щільно

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 16-20 мм
*b. 5-10 мм
c. 1-2 мм
d. 3-4 мм
e. 11-15 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Неправильно були закріплені моделі під час гіпсування в оклюдатор
b. Визначена одна з бічних оклюзій
c. До роботи був прийнятий відбиток, що не відповідає вимогам
*d. Визначена передня оклюзія
e. Помилки під час виготовлення прикусних шаблонів

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний різцевий шлях
b. Трансверзальний різцевий шлях
c. Сагітальний суглобовий шлях
*d. Шлях введення протеза
e. Шлях виведення протеза

62. Який діаметр ортодонтичного дроту використовують для виготовлення кламера Адамса?
a. 0,8 мм
b. 1,0 мм
c. 1,2 мм
*d. 0,6 мм
e. -

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
*a. Прямий
b. Внутрішній
c. Зовнішній
d. Зворотний
e. Комбінований

64. Який головний недолік мостоподібного протеза з пластмаси?
a. Складність виготовлення
b. Низька косметичність
*c. Низька міцність
d. Висока вартість
e. Недостатня фіксація

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Сідлоподібну
*b. Дотичну
c. Комбіновану
d. Довільну
e. Промивну

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Пластмасові, керамічні, сіталові
b. Силіконові, тіоколові, альгінатні
c. Рослинні, мінеральні, синтетичні
*d. Фосфатні, силікатні, гіпсові
e. Кобальто-хромові, титанові, нікель-хромові

67. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Сестра медична кабінету
c. Технік зубний
d. Адміністратор клініки
*e. Лікар-стоматолог-ортопед

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
*a. Вкладку
b. Імедіат-протез
c. Капу
d. Коронку
e. Штучний зуб

69. Укажіть, у яких випадках технік зубний виготовляє розбірний незнімний мостоподібний протез.
a. Патологічна стертість природних зубів із заниженням висоти центральної оклюзії
*b. Опорні зуби або одна з опор значно нахилені один до одного в бік дефекту
c. Патологічна стертість природних зубів із завищенням висоти центральної оклюзії
d. Опорні зуби мають паралельність
e. Подовження зубо-альвеолярного відростка в ділянці відсутніх зубів із протилежної щелепи

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Механічні зачепи
b. Потовщену зону
c. Ретенційні намистини
*d. Пришийкову гірлянду
e. Стоншену зону

71. Назвіть елементи мостоподібного протеза.
a. Опорні елементи та базис
b. Оклюзійна накладка та проміжна частина
c. Проміжна частина та кламери
d. Опорні елементи та оклюзійна накладка
*e. Опорні елементи та проміжна частина

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Опорні
*b. Тимчасові
c. Напівкоронки
d. Відновлювальні
e. Фіксувальні

73. Що забезпечується розширенням формувальних мас під час твердіння та нагрівання?
a. Підвищення якості сплаву
b. Зменшення дефектів литва
*c. Компенсація усадки металу
d. Створення гладкої поверхні
e. Зменшення затрат металу

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Полімер
b. Композиція
c. Сполука
d. Елемент
*e. Сплав

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Штампування
b. Реструктурування
c. Копіювання
d. Виливання
*e. Моделювання

76. Що означає термін "адентія"?
a. Анатомічно неправильне положення одного або кількох зубів у зубному ряду
*b. Повна або ж часткова відсутність зубів
c. Збільшення кількості зубів
d. Розміри коронок, що виходять за межі норми в бік зменшення
e. Розміри коронок, що виходять за межі норми в бік збільшення

77. Яким вимогам мають відповідати сплави, що використовуються в ортопедичній стоматології?
a. Зносостійкість, висока пластичність, пружність, мінімальна усадка, висока температура плавлення
b. Антикорозійна стійкість, максимальна усадка, невисока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, біологічна індиферентність, мінімальна міцність та пружність, невисока температура плавлення
e. Зносостійкість, висока температура плавлення, високі механічні властивості

78. Зміщення якого уламка при двобічному ментальному переломі може спричинити асфіксію у потерпілого?
*a. Середнього
b. Великого
c. -
d. Малого
e. Бічних

79. Яку функцію виконують ретенційні ортодонтичні апарати?
a. Нормалізують функцію ковтання
b. Запобігають можливому розвитку аномалій
c. Усувають сформовані зубо-щелепні аномалії
*d. Закріплюють результати ортодонтичного лікування
e. Нормалізують функцію дихання

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
*a. Зубощелепний сегмент
b. Центральна оклюзія
c. Оклюзійна крива
d. Скронево-нижньощелепний суглоб
e. Фізіологічний прикус

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Звуження нижнього зубного ряду з віялоподібним положенням та нахилом назад верхніх фронтальних зубів
d. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
e. Верхні та нижні бічні зуби нахилені назад (орально)

82. У наявності якого елемента полягає конструктивна відмінність апарата Хургіної від накушувальної пластинки Катца?
a. Базису
*b. Ортодонтичного гвинта
c. Похилої площини
d. Перекидних петель
e. Кламерів Адамса, Шварца

83. Укажіть мету оксидування металевого каркаса перед нанесенням керамічної маси.
a. Для з'єднання з дентиновим шаром
b. Для міцності металевого каркаса
*c. Для утворення оксидів та хімічного з'єднання з опаковим шаром
d. Для усунення просвічування металу
e. Для знежирення металевого каркаса

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 2 клас
b. 1 клас
c. 3 клас
d. 5 клас
*e. 4 клас

85. Під час виготовлення штампованих коронок використовують апарат "Самсон". Яке його призначення?
a. Зняття наклепу
b. Шліфування коронки
c. Збільшення розміру гільзи
d. Зменшення товщини стінки гільзи
*e. Зменшення діаметра гільзи

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Третя
b. Четверта
*c. Перша
d. -
e. Друга

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У вигляді усіченого конуса без уступу
b. Паралельність сторін з уступом
c. Паралельність сторін без уступу
*d. У вигляді усіченого конуса з уступом
e. У формі циліндра з уступом

88. Який кламер має розщеплені Т-подібні плечі?
a. Бонвіля
b. Джексона
c. Березовського
d. Аккера
*e. Роуча

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Моделювальний шпатель
b. Корнцанг
c. Мікрометр
d. Металевий молоточок
*e. Крампонні щипці

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. -
b. Не торкається скла на 1,5 мм
c. Не торкається скла на 1 мм
d. Не торкається скла на 0,5 мм
*e. Різальним краєм торкається скла

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,6 мм
b. 0,4 мм
*c. 0,3 мм
d. 0,7 мм
e. 0,5 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
*a. Фіксувальні
b. Опорні
c. Відновні
d. Шинувальні
e. Тимчасові

93. У якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Твердій
c. Ниток, що тягнуться
*d. Тістоподібній
e. Гумоподібній

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Аспіраційна асфіксія
b. Напад бронхіальної астми
c. Анафілактичний шок
d. Епілептичний напад
*e. Набряк Квінке

95. Укажіть інгібітори, що використовують для сповільнення реакції кристалізації гіпсу.
a. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
b. Метанол, нітрат заліза, сульфат срібла, оксид цинку, ефіри
c. Хлорид натрію, хлорид калію, сульфат натрію, сульфат калію, нітрат калію
d. Хлорид кальцію, сульфат цинку, нітрат срібла, метиловий спирт, хлористий натрій
*e. Тетраборат натрію, столярний клей, цукор, етиловий спирт

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
*a. Зі зміщенням у присінковому напрямку на 2/3 їх товщини від середини гребеня
b. Зі зміщенням у присінковому напрямку на всю їх товщину від середини гребеня
c. Зі зміщенням у піднебінному напрямку на 2/3 їх товщини від середини гребеня
d. Зі зміщенням у піднебінному напрямку на всю їх товщину від середини гребеня
e. Зі зміщенням у присінковому напрямку на 1/3 їх товщини від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Зворотний
b. Обернений
*c. Комбінований
d. Прямий
e. Косий

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Адгезії
b. Хімічного з'єднання
c. Гальванізації
*d. Механічного з'єднання
e. Комбінованого з'єднання

99. Дайте визначення поняттю відбиток.
a. Позитивне об'ємне зображення тканин протезного ложа та прилеглих до нього зон
b. Позитивне об'ємне зображення зубного ряду та прилеглих до нього зон
c. Частина протеза, у якій укріплюють штучні зуби та фіксувальні елементи
*d. Негативне зображення тканин протезного ложа та прилеглих до нього зон
e. -

100. Укажіть помилки та ускладнення, що виникають під час препарування каріозної порожнини.
a. Неправильний вибір пломбувальних матеріалів
b. Прогресування запального процесу в пульпі
c. Неправильний вибір лікарських засобів
*d. Перфорація дна каріозної порожнини
e. Недотримання правил асептики та антисептики лікарем

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Литтям
b. Спіканням
c. Паянням
*d. Полімеризацією
e. Дублюванням

102. До якої групи за класифікацією шин та апаратів належить проста шина Вебера?
*a. Зубоясенних
b. Комбінованих
c. Наясенних
d. Назубних
e. Позаротових

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису протеза на нижній щелепі в під'язиковій ділянці
*b. Завищеною висотою прикусу
c. Заниженою висотою прикусу
d. Обмеженням простору для язика
e. Збільшенням меж базису на піднебінні верхнього протеза

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
b. Гіпсування моделей в артикулятор
*c. Виготовлення моделей
d. Моделювання воскової репродукції
e. Литво

105. Укажіть умови для застосування замкових кріплень у бюгельних протезах.
a. Значний нахил опорного зуба у бік дефекту
*b. Достатня висота клінічної коронки опорного зуба
c. Низька коронка опорного зуба
d. Значний нахил опорного зуба у вестибулярний бік
e. Значний нахил опорного зуба в оральний бік

106. До якого типу пластмас за способом твердіння належить пластмаса "Синма-М"?
a. -
b. Фотополімери
c. Пластмаси холодної полімеризації
*d. Пластмаси гарячої полімеризації
e. Пластмаси подвійного твердіння

107. Які показання існують до виготовлення штучних коронок?
a. Відновлення естетичної норми
b. Відновлення зруйнованої вестибулярної поверхні зуба та опори мостоподібного протеза
c. Для опори мостоподібного протеза
d. Відновлення зруйнованої апроксимальної поверхні зуба
*e. Відновлення зруйнованої коронкової частини зуба та опори мостоподібного протеза

108. Укажіть, які каталізатори можуть застосовуватися для прискорення реакції кристалізації гіпсу.
a. Метанол, столярний клей, метиловий спирт, поліпропіленгліколь
b. Тетраборат кальцію, етиловий спирт, цукор, сульфат кальцію
c. Хлорид кальцію, сульфат цинку, нітрат срібла, цукор, метанол
*d. Хлорид натрію, хлорид калію, сульфат калію, сульфат натрію, нітрат калію
e. Тетраборат натрію, столярний клей, цукор, етиловий спирт

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямовисний, поперековий, з навісом
b. Пологий, поперековий, прямокутний
c. Прямокутний, прямовисний, з навісом
*d. Пологий, прямовисний, з навісом
e. Пологий, грушеподібний, поперековий

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. З обтуратором
c. З дублювальним зубним рядом
d. Має формувальну частину
e. Пустотілий

111. Для моделювання якої частини зубного протеза використовують палички воску "Модевакс" синього кольору?
a. Коронкової
b. Базису
c. Пришийкової
d. Кореневої
*e. Проміжної

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
*a. Силіконовий
b. Гіпс
c. Термопластичний
d. Альгінатний
e. Цинкоксидевгеноловий

113. Які спеціальні інструменти використовують для визначення величини заглиблення (ніші) під час проведення паралелометрії?
a. Фрезерувальні головки
*b. Калібри
c. Мікрометри
d. Керамічні штифти
e. Горизонтальні кронштейни

114. Чому для виготовлення зубних протезів застосовують сплави, а не чисті метали?
*a. Чисті метали не відповідають вимогам до конструкційних матеріалів
b. Сплави більш стійкі до корозії
c. Сплави легше обробляються
d. Сплави дешевші за чисті метали
e. Чисті метали недостатньо міцні

115. Яке обладнання застосовують для спікання фарфорових коронок?
a. Сухожарову шафу
b. Відкрите полум'я
c. Високочастотну піч
*d. Спеціальну піч із вакуумом
e. Звичайну муфельну піч

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Доходить до рівня шийок зубів
b. Перекриває зуби наполовину
*c. Перекриває зуби на дві третини
d. Перекриває зуби на одну третину
e. Перекриває всю оральну поверхню зубів

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Протез із кламером
c. Пустотілий протез
d. Протез із телескопічною коронкою
e. Протез із ясенним пелотом

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Напівлабільного
b. Сферичного
c. Лабільного
*d. Жорсткого
e. Комбінованого

119. У якому разі багатоланковий кламер застосовується як дуга бюгельного протеза на нижню щелепу?
a. Глибокого прикусу
b. Значного нахилу альвеолярного відростка вперед
c. Значної двосторонньої конвергенції бічних зубів
*d. Малого простору між дном ротової порожнини та ясенним краєм
e. Глибокого дна ротової порожнини

120. Що включає індивідуальна профілактика стоматологічних захворювань?
a. Лікування захворювань пародонта
b. Професійне чищення зубів
c. Лікування карієсу та його ускладнень
*d. Чищення зубів, раціональне харчування
e. Апаратний масаж ясен

121. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Липкий
b. Модевакс
c. Базисний
d. Лавакс
*e. Восколіт

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Гальванопластику
*b. Оксидування каркаса
c. Піскоструменеве оброблення каркаса
d. Ультразвукове очищення каркаса
e. Повторне піскоструменеве оброблення каркаса

123. У якій кімнаті зубопротезної лабораторії проводять приготування пластмасового тіста?
a. Паяльній кімнаті у витяжній шафі
b. Будь-якій кімнаті за наявності загальної витяжки
c. Основній кімнаті за наявності місцевої витяжки
*d. Полімеризаційній кімнаті у витяжній шафі
e. Полірувальній кімнаті за наявності місцевої витяжки

124. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
*b. Прямокутні пластинки, 170x80x1,8 мм, рожевого кольору
c. Круглі пластинки, діаметром 82 мм і товщиною 0,5 мм, рожевого кольору
d. Чотиригранні призми, 70x80x5 мм, білого кольору
e. Ланцетоподібні палички, 82x8,5x1,8 мм, темно-жовтого кольору

125. Укажіть методи виготовлення штучних коронок.
a. Тимчасові, штамповані, постійні
b. Литі, опорні, комбіновані
c. Штамповані, литі, опорні
d. Тимчасові, опорні, постійні
*e. Штамповані, литі, шляхом полімеризації, шляхом обжигу

126. Які інструменти та матеріали в стоматологічній практиці мають піддаватися стерилізації?
a. Нові інструменти та матеріали перед застосуванням
b. Інструменти багаторазового використання
c. Усі інструменти та матеріали, що використовуються під час стоматологічних маніпуляцій
*d. Усі інструменти та матеріали, які контактують з рановою поверхнею
e. Інструменти одноразового використання

127. Якими конструкційними елементами зумовлена сила дії механічно діючих ортодонтичних апаратів?
a. Плечем, відростком, тілом
b. Лігатурою, накладкою, площиною
*c. Дугою, пружиною, гвинтом
d. Базисом, щитом, пелотом
e. Пелотом, кільцем, петлею

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Лиття
*b. Комп'ютерне фрезерування
c. Холодну полімеризацію
d. Гарячу полімеризацію
e. Штампування

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2,5
*b. 3
c. 4
d. 2
e. 4,5

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Фіксація протеза
c. Паралелометрія
d. Дублювання моделей
e. Зняття відбитків

131. Укажіть основне застосування липкого воску під час виготовлення протезів у зуботехнічній лабораторії.
*a. Тимчасове склеювання частин протезів перед паянням
b. Моделювання проміжної частини незнімних протезів
c. Моделювання анатомічної форми зуба
d. Гравіювання шийки зуба на гіпсовому стовпчику
e. Виготовлення воскових шаблонів

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Бічній лівій
b. Передній
c. Бічній правій
d. Задній
*e. Центральній

133. Недотримання яких правил може спричинити виникнення газової пористості пластмаси?
a. Стабільного тиску
b. Дозування полімеру
*c. Режиму полімеризації
d. Моделювання
e. Дозування мономера

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Медіатор
b. Бромштром
c. Калота
*d. Артикулятор
e. Оклюдатор

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Опорних кламерів
*b. Телескопічних коронок
c. Екваторних коронок
d. Пластмасових коронок
e. Утримувальних кламерів

136. Як поділяються ложки для відбитків за методом виготовлення?
a. Складні та розбірні
b. Робочі та допоміжні
*c. Індивідуальні та стандартні
d. Функціональні та складні
e. Допоміжні та індивідуальні

137. До якого типу належить кламер, що застосовується у разі середнього (типового) розташування межової лінії?
*a. Ney 1 - Аккера
b. Ney 3 - Комбінований
c. Ney 4 - Зворотної дії
d. Ney 5 - Кільцевий
e. Ney 2 - Роуча

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Центральна оклюзія
b. Фізіологічний спокій
c. Висота прикусу
*d. Прикус
e. Артикуляція

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
*b. Мікрометр
c. Штангенциркуль
d. Лінійку
e. Сантиметрову стрічку

140. Укажіть, як розташовується відросток одноплечового гнутого утримувального кламера.
a. На апроксимальній поверхні зуба
b. Між екватором зуба та яснами
c. На вестибулярній поверхні зуба
*d. У базисі протеза на відстані 1-2 мм від моделі
e. -

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
*a. Стирання облицювального матеріалу
b. Щільне прилягання коронки
c. Біоінертні властивості
d. Необхідність полірування конструкції
e. Низькі естетичні характеристики

142. Що визначає позначена на восковому валику "лінія усмішки"?
a. Відстань між іклами верхньої щелепи
b. Розмір нижньої третини обличчя
c. Рівень розслаблення м'язів
d. Відстань, на яку розмикаються зубні ряди
*e. Рівень шийок фронтальних зубів

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
*a. Точкова
b. Площинна
c. Діагональна
d. Трансверзальна
e. Сагітальна

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
*a. Мостоподібний
b. Бюгельний
c. Імедіат-протез
d. Повний знімний пластинковий
e. Частковий знімний пластинковий

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Дуга протеза
b. Сідло протеза
*c. Оклюзійна накладка
d. Базис протеза
e. Утримувальний кламер

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 4,5 м^2
*b. 4 м^2
c. 2,5 м^2
d. 3,0 м^2
e. 3,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Перекис водню 5%
b. Вода дистильована
*c. Глутаровий альдегід 2,5%
d. Спирт етиловий 70%
e. Хлорамін 0,1%

148. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
b. Кламери Шварца та Адамса, вестибулярна дуга, піднебінна дуга, пружина Коффіна
c. Кламери Шварца та Адамса, вестибулярна дуга, пружини Калвеліса
d. Кламери Шварца та Адамса, вестибулярна дуга, протрагуюча пружина
*e. Кламери Шварца та Адамса, вестибулярна дуга

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
*a. Чадним газом
b. Природним газом
c. Аміаком
d. Метаном
e. Хлором

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Середину альвеолярного відростка, серединну лінію моделі, ділянки, що ізолюють, лінію посмішки
*b. Межі протеза, середину альвеолярного відростка, серединну лінію моделі, ділянки, що підлягають ізоляції
c. Межі протеза, естетичний центр, середину альвеолярного відростка, лінії ікол та лінію посмішки
d. Межі протезного поля, середину альвеолярного відростка, лінію ікол, лінію посмішки
e. Межі протезного поля, зіничну лінію, носо-вушну лінію, серединну лінію моделі

