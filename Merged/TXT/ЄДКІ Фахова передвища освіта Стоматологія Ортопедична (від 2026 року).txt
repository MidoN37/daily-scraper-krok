1. Який етап під час виготовлення повного знімного протеза є наступним після визначення центрального співвідношення щелеп?
a. Остаточне моделювання базису протеза
*b. Гіпсування моделей в оклюдатор чи артикулятор
c. Попереднє моделювання базису протеза
d. Постановка штучних зубних рядів
e. -

2. Яка мета вибілювання мостоподібних протезів?
a. Підвищення корозійної стійкості
b. Поліпшення естетичних показників
c. Усунення нерівності поверхні
d. Створення умов для полімеризації
*e. Видалення окалини

3. Що вважається найкращим орієнтиром під час моделювання коронки зуба?
a. Штучна коронка однойменного зуба
b. Однойменний зуб протилежної щелепи
*c. Однойменний зуб протилежного боку
d. Муляж
e. Зуб-антагоніст

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
*a. Отримання відбитка
b. Відливання вкладки
c. Моделювання вкладки
d. Виготовлення моделі
e. Виготовлення вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
*a. Частковий знімний
b. Незнімний
c. Умовно знімний
d. Частковий знімний пластинковий
e. Повний знімний

6. Чим обмежена ніша заглиблення підпоясового простору, що визначається під час проведення паралелометрії?
*a. Стержнем паралелометра, поверхнею зуба з боку дефекту та слизовою оболонкою ясен
b. Сусіднім зубом, поверхнею зуба з боку дефекту та слизовою оболонкою ясен
c. Стержнем паралелометра, поверхнею зуба з боку дефекту та слизовою оболонкою щоки
d. Стержнем паралелометра, слизовою оболонкою ясен та слизовою оболонкою язика
e. Слизовою оболонкою ясен, стержнем паралелометра та екватором сусіднього зуба

7. Укажіть механічний метод фіксації часткових знімних протезів.
a. Під'язиковий простір
b. Присмоктувальні пристрої Рауе
*c. Кламери
d. Принцип замикаючого клапана
e. Анатомічні утворення

8. Які компоненти є основними в стоматологічних фарфорових масах?
a. Каолін, тальк, боратне скло
*b. Каолін, кварц, польовий шпат
c. Каолін, кварц, апатит
d. Каолін, кварц, гіпс
e. Каолін, гіпс, корунд

9. Які недоліки мають металокерамічні конструкції?
a. Алергійні реакції на матеріали протеза, складність виготовлення
b. Недостатня естетичність конструкції, необхідність виготовлення розбірної моделі
c. Нещільне прилягання до кукси зуба, необхідність препарування зубів
*d. Значне препарування зубів, можливе стирання зубів-антагоністів
e. Незначне препарування зубів, легко знімаються

10. Із яких компонентів складаються замкові кріплення бюгельного протеза?
*a. Патриці та матриці
b. Патриці та кнопки
c. Матриці та кнопки
d. Патриці та телескопа
e. Кламера, патриці, матриці

11. У якому вигляді представлений мономер у зубопротезних акрилових пластмасах?
*a. Рідини
b. Суспензії
c. Порошку
d. Пасти
e. Крему

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Фрезерувальним станком
b. Оклюдатором
c. Полімеризатором
*d. Тримером
e. Кюветою

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Піскоструменеву обробку
b. Ультразвукову обробку
c. Обробку етиловим ефіром
d. Оксидування
*e. Обробку шліфувальними кругами та абразивними головками

14. У якій ділянці зубного ряду показано конструювання зубів на приточуванні?
a. На будь-якій ділянці верхньої щелепи
*b. На верхній щелепі у фронтальному відділі
c. На верхній щелепі в бічному відділі
d. На нижній щелепі у фронтальному відділі
e. На нижній щелепі в бічному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Апроксимальну
b. Жувальної поверхні
c. Ділянку ясен
*d. Пришийкового уступу
e. Екватора коронкової частини

16. Під час роботи технік зубний використовує фінагель. Укажіть його призначення.
a. Шпатель для замішування гіпсу
b. Скальпель для зрізання воску
c. Ніж для роботи з гіпсом
d. Ємкість для замішування пластмаси
*e. Виріз для обрізання моделей

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
*a. Телескопічна
b. Напівкоронка
c. Екваторна
d. Тричетвертна
e. Комбінована

18. Які види робіт потребують виготовлення розбірної комбінованої моделі?
a. Часткові знімні та бюгельні протези
b. Повні знімні та металокерамічні незнімні протези
c. Повні знімні протези
*d. Суцільнолиті, керамічні та металокерамічні незнімні протези
e. Бюгельні протези з опорою на телескопічні коронки

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Синма-М
b. Етакрил-02
*c. Редонт
d. Фторакс
e. Бакрил

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Фронтальна
*b. Трансверзальна
c. Вертикальна
d. Центральна
e. Сагітальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Кільце
b. Повітровід
c. Ливник
*d. Муфта
e. Штифт

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
*a. Слизову оболонку порожнини рота
b. Власне жувальний м'яз порожнини рота
c. Слизову оболонку порожнини рота, природні зуби та жувальні м'язи
d. Природні зуби фронтальної групи
e. Природні зуби бічної групи

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Полімерних
b. Металевих сплавів
*c. Допоміжних
d. Основних
e. Відбиткових

24. Який інструментарій застосовує технік зубний для замішування гіпсу перед відливанням моделей?
*a. Гумову чашку та металевий шпатель
b. Ножиці та фрези
c. Гумові рукавички та металеву миску
d. Прес-кювету та керамічну чашку
e. Вібростолик та гумові рукавички

25. Укажіть, у якій площині відображаються аномалії прикусу за класифікацією Енгля.
a. Трансверзальній
b. Вертикальній
c. Оклюзійній
d. Діагональній
*e. Сагітальній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
*a. Балкова
b. Замкова
c. Телескопічна
d. Кламерна
e. Шарнірна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Шорстка однорідна нематова поверхня
b. Шорстка однорідна блискуча поверхня
c. Гладка однорідна неблискуча поверхня
*d. Шорстка однорідна матова поверхня
e. Гладка однорідна блискуча поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Збільшення об'єму маси, що полімеризується
b. Недостатня кількість мономера
c. Надлишок мономера в масі
d. Випаровування мономера всередині формувальної маси, що полімеризується
*e. Недостатній об'єм маси, що полімеризується

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Артикулятора
b. Полімеризатора
c. Оклюдатора
d. Вібростолика
*e. Паралелометра

30. Укажіть, до апаратів якої дії належить капа Шварца.
*a. Функціональних
b. Профілактичних
c. Ретенційних
d. Комбінованих
e. Механічних

31. Визначте місце розташування тіла утримувального кламера.
*a. На апроксимальній поверхні зуба
b. На вестибулярній поверхні зуба
c. У базисі протеза під штучними зубами
d. На оральній поверхні зуба
e. У базисі протеза вздовж його краю

32. З якою метою на каркас металокерамічної коронки наносять та спікають опак?
a. Для збільшення текучості керамічного покриття
*b. Для усунення просвічування металевого каркаса
c. Дає можливість з’єднання металу та кераміки
d. Для зняття внутрішнього напруження металу
e. Для знежирення каркаса перед нанесенням шарів дентину

33. Яке розташування має цемент у структурі зуба?
*a. Знаходиться на поверхні кореня зуба
b. Локалізований у порожнині зуба
c. Знаходиться в ділянці шийки зуба
d. Укриває коронку зуба
e. Знаходиться під шаром емалі

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. -
b. Жирова
*c. Периферійна фіброзна
d. Залозиста
e. Медіанна фіброзна

35. Укажіть масове співвідношення порошку та рідини для приготування пластмасового тіста.
a. 1:1
b. 2:5
c. 2:3
d. 5:1
*e. 2:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. -
b. Прогенічного співвідношення щелеп
c. Ортогнатичного співвідношення щелеп
d. Відкритого прикусу
*e. Прогнатичного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
*a. Зменшене
b. Збільшене
c. Зростає поступово
d. Рівномірне
e. Не змінюється

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Стимулювати кашель
b. Підняти його руки вгору
c. Увести повітровід
*d. Застосувати прийом Геймліха
e. Закинути голову назад

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час виготовлення прикусних шаблонів
*b. Неправильно визначена міжальвеолярна висота
c. Неправильно визначена центральна оклюзія
d. Помилка під час конструювання штучного зубного ряду
e. Помилка під час гіпсування моделей в оклюдатор

40. Укажіть, що наносять на кінцевому лабораторному етапі виготовлення керамічної коронки?
a. Емаль
b. Дентин
c. Плечову масу
d. Покривний лак
*e. Глазур

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Компенсаційний
b. Манікюрний
*c. Покривний
d. Ізоляційний
e. Сепараційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. Для зміцнення металевого каркаса протеза
b. -
c. З'єднати дугу із сідлоподібною частиною, відростком та тілом кламера
*d. З'єднати дугу із сідлоподібною частиною, утворивши місце ретенції пластмаси
e. Для покращення естетичності протеза

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Підрізання
b. Формування
c. Моделювання
*d. Окантовування
e. Склеювання

44. Укажіть, які пластмаси належать до базисних.
a. Карбопласт, Протакрил, Редонт
b. Карбопласт, Фторакс, Протакрил
c. Стадонт, Фторакс, Акрел
*d. Фторакс, Етакрил, Акрел
e. Редонт, Етакрил, Протакрил

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для фіксації металопластмасової коронки
b. Для ізоляції металу вiд пластмаси
c. Для компенсацiї усадки металу
*d. Для механічної фіксації між пластмасою та металом
e. Для iзоляцiї пластмаси вiд гiпсу

46. Яка послідовність нанесення шарів керамічного покриття на металевий каркас мостоподібного протеза?
*a. Опаковий, дентинний, емалевий
b. Дентинний, емалевий, опаковий
c. Емалевий, опаковий, дентинний
d. Опаковий, емалевий, дентинний
e. Емалевий, дентинний, опаковий

47. Якою має бути форма поперечного перетину дуги бюгельного протеза на нижній щелепі?
a. Напівкругла, прямокутна, пласка
*b. Напівовальна, напівкругла, напівгрушеподібна
c. Напівкругла, напівгрушеподібна, прямокутна
d. Напівгрушеподібна, квадратна, напівовальна
e. Напівкругла, трикутна, напівовальна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Посередній, внутрішній, зовнішній
b. Внутрішній, посередній, комбінований
*c. Внутрішній, зовнішній, комбінований
d. -
e. Зовнішній, посередній, комбінований

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пластичність
b. Пружність
c. Жорсткість
*d. Міцність
e. Твердість

50. Як називається відбиток, який відображає стан тканин протезного ложа під час функції?
a. Анатомічний
*b. Функціональний
c. Демонстраційний
d. Активний
e. Робочий

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,5 мм
b. 2,5 мм
c. 3,0 мм
d. 0,3 мм
*e. 1,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Липкого
b. Моделювального
c. Універсального
d. Бюгельного
*e. Базисного

53. Який прикус характеризується висуванням нижньої щелепи вперед?
*a. Прогенія
b. Глибокий
c. Відкритий
d. Прямий
e. Прогнатія

54. Застосування якого приладу є необхідною умовою для виготовлення вогнетривкої моделі?
a. Центрифуги
*b. Вібростолика
c. Паяльного апарата
d. Муфельної печі
e. Піскоструменевого апарата

55. Які є види лінійної кламерної фіксації протезів?
a. Внутрішньоротова, зовнішньоротова, комбінована
b. Міжальвеолярна, верхньощелепна, нижньощелепна
*c. Сагітальна, трансверзальна, діагональна
d. Міжщелепна, однощелепна, позащелепна
e. Точкова, лінійна, площинна

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
*a. (CaSO_4)_2 · H_2O
b. Ca_2SO_4 · H_2O_2
c. CaSO_4 · 2H_2O
d. Ca_2SO_4 · 2H_2O
e. CaSO_4 · H_2O_2

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Комбінований
b. Фіксувальний
c. Заміщувальний
*d. Репонувальний
e. Обтурувальний

58. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
b. Довільно
c. З одного боку
d. Не повинен охоплювати шийку зуба, мати зазор до 1 мм
*e. Щільно

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
*a. 5-10 мм
b. 16-20 мм
c. 11-15 мм
d. 1-2 мм
e. 3-4 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Помилки під час виготовлення прикусних шаблонів
*b. Визначена передня оклюзія
c. До роботи був прийнятий відбиток, що не відповідає вимогам
d. Неправильно були закріплені моделі під час гіпсування в оклюдатор
e. Визначена одна з бічних оклюзій

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Шлях виведення протеза
b. Трансверзальний різцевий шлях
c. Сагітальний суглобовий шлях
d. Сагітальний різцевий шлях
*e. Шлях введення протеза

62. Який діаметр ортодонтичного дроту використовують для виготовлення кламера Адамса?
a. 1,2 мм
*b. 0,6 мм
c. 0,8 мм
d. -
e. 1,0 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Внутрішній
b. Комбінований
c. Зовнішній
d. Зворотний
*e. Прямий

64. Який головний недолік мостоподібного протеза з пластмаси?
a. Низька косметичність
*b. Низька міцність
c. Складність виготовлення
d. Недостатня фіксація
e. Висока вартість

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Промивну
b. Довільну
*c. Дотичну
d. Сідлоподібну
e. Комбіновану

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Силіконові, тіоколові, альгінатні
b. Пластмасові, керамічні, сіталові
c. Рослинні, мінеральні, синтетичні
d. Кобальто-хромові, титанові, нікель-хромові
*e. Фосфатні, силікатні, гіпсові

67. Укажіть, хто позначає межі місця ізоляції піднебінного торуса на гіпсовій моделі.
a. Технік зубний
b. Сестра медична кабінету
c. Адміністратор клініки
d. Пацієнт
*e. Лікар-стоматолог-ортопед

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
b. Коронку
c. Імедіат-протез
d. Штучний зуб
*e. Вкладку

69. Укажіть, у яких випадках технік зубний виготовляє розбірний незнімний мостоподібний протез.
*a. Опорні зуби або одна з опор значно нахилені один до одного в бік дефекту
b. Патологічна стертість природних зубів із завищенням висоти центральної оклюзії
c. Подовження зубо-альвеолярного відростка в ділянці відсутніх зубів із протилежної щелепи
d. Патологічна стертість природних зубів із заниженням висоти центральної оклюзії
e. Опорні зуби мають паралельність

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Ретенційні намистини
b. Потовщену зону
c. Стоншену зону
d. Механічні зачепи
*e. Пришийкову гірлянду

71. Назвіть елементи мостоподібного протеза.
a. Проміжна частина та кламери
b. Опорні елементи та оклюзійна накладка
*c. Опорні елементи та проміжна частина
d. Опорні елементи та базис
e. Оклюзійна накладка та проміжна частина

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Напівкоронки
b. Опорні
*c. Тимчасові
d. Відновлювальні
e. Фіксувальні

73. Що забезпечується розширенням формувальних мас під час твердіння та нагрівання?
a. Створення гладкої поверхні
*b. Компенсація усадки металу
c. Підвищення якості сплаву
d. Зменшення затрат металу
e. Зменшення дефектів литва

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Сполука
*b. Сплав
c. Композиція
d. Елемент
e. Полімер

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Штампування
b. Реструктурування
c. Виливання
*d. Моделювання
e. Копіювання

76. Що означає термін "адентія"?
a. Збільшення кількості зубів
b. Розміри коронок, що виходять за межі норми в бік зменшення
c. Анатомічно неправильне положення одного або кількох зубів у зубному ряду
d. Розміри коронок, що виходять за межі норми в бік збільшення
*e. Повна або ж часткова відсутність зубів

77. Яким вимогам мають відповідати сплави, що використовуються в ортопедичній стоматології?
a. Антикорозійна стійкість, максимальна усадка, невисока температура плавлення, високі механічні властивості
b. Зносостійкість, біологічна індиферентність, мінімальна міцність та пружність, невисока температура плавлення
c. Зносостійкість, висока пластичність, пружність, мінімальна усадка, висока температура плавлення
d. Зносостійкість, висока температура плавлення, високі механічні властивості
*e. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості

78. Зміщення якого уламка при двобічному ментальному переломі може спричинити асфіксію у потерпілого?
a. Бічних
b. Великого
c. -
d. Малого
*e. Середнього

79. Яку функцію виконують ретенційні ортодонтичні апарати?
*a. Закріплюють результати ортодонтичного лікування
b. Запобігають можливому розвитку аномалій
c. Нормалізують функцію ковтання
d. Усувають сформовані зубо-щелепні аномалії
e. Нормалізують функцію дихання

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
*a. Зубощелепний сегмент
b. Скронево-нижньощелепний суглоб
c. Оклюзійна крива
d. Центральна оклюзія
e. Фізіологічний прикус

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні та нижні бічні зуби нахилені назад (орально)
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
d. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
e. Звуження нижнього зубного ряду з віялоподібним положенням та нахилом назад верхніх фронтальних зубів

82. У наявності якого елемента полягає конструктивна відмінність апарата Хургіної від накушувальної пластинки Катца?
a. Перекидних петель
b. Базису
c. Кламерів Адамса, Шварца
d. Похилої площини
*e. Ортодонтичного гвинта

83. Укажіть мету оксидування металевого каркаса перед нанесенням керамічної маси.
a. Для знежирення металевого каркаса
*b. Для утворення оксидів та хімічного з'єднання з опаковим шаром
c. Для з'єднання з дентиновим шаром
d. Для усунення просвічування металу
e. Для міцності металевого каркаса

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 2 клас
b. 3 клас
c. 5 клас
*d. 4 клас
e. 1 клас

85. Під час виготовлення штампованих коронок використовують апарат "Самсон". Яке його призначення?
a. Зменшення товщини стінки гільзи
b. Зняття наклепу
*c. Зменшення діаметра гільзи
d. Збільшення розміру гільзи
e. Шліфування коронки

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
*a. Перша
b. -
c. Четверта
d. Третя
e. Друга

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін без уступу
*b. У вигляді усіченого конуса з уступом
c. Паралельність сторін з уступом
d. У формі циліндра з уступом
e. У вигляді усіченого конуса без уступу

88. Який кламер має розщеплені Т-подібні плечі?
a. Березовського
b. Джексона
c. Аккера
d. Бонвіля
*e. Роуча

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Мікрометр
c. Моделювальний шпатель
d. Корнцанг
e. Металевий молоточок

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
*a. Різальним краєм торкається скла
b. Не торкається скла на 0,5 мм
c. Не торкається скла на 1 мм
d. Не торкається скла на 1,5 мм
e. -

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,6 мм
b. 0,4 мм
*c. 0,3 мм
d. 0,5 мм
e. 0,7 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Відновні
*b. Фіксувальні
c. Тимчасові
d. Опорні
e. Шинувальні

93. У якій стадії дозрівання акрилову пластмасу пакують у кювету під час компресійного пресування?
a. Піскоподібній
*b. Тістоподібній
c. Твердій
d. Гумоподібній
e. Ниток, що тягнуться

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Аспіраційна асфіксія
b. Анафілактичний шок
c. Напад бронхіальної астми
*d. Набряк Квінке
e. Епілептичний напад

95. Укажіть інгібітори, що використовують для сповільнення реакції кристалізації гіпсу.
a. Метанол, нітрат заліза, сульфат срібла, оксид цинку, ефіри
b. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
*c. Тетраборат натрію, столярний клей, цукор, етиловий спирт
d. Хлорид натрію, хлорид калію, сульфат натрію, сульфат калію, нітрат калію
e. Хлорид кальцію, сульфат цинку, нітрат срібла, метиловий спирт, хлористий натрій

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
*a. Зі зміщенням у присінковому напрямку на 2/3 їх товщини від середини гребеня
b. Зі зміщенням у присінковому напрямку на всю їх товщину від середини гребеня
c. Зі зміщенням у піднебінному напрямку на всю їх товщину від середини гребеня
d. Зі зміщенням у присінковому напрямку на 1/3 їх товщини від середини гребеня
e. Зі зміщенням у піднебінному напрямку на 2/3 їх товщини від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Зворотний
b. Косий
c. Обернений
d. Прямий
*e. Комбінований

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Гальванізації
b. Хімічного з'єднання
*c. Механічного з'єднання
d. Комбінованого з'єднання
e. Адгезії

99. Дайте визначення поняттю відбиток.
a. -
b. Частина протеза, у якій укріплюють штучні зуби та фіксувальні елементи
*c. Негативне зображення тканин протезного ложа та прилеглих до нього зон
d. Позитивне об'ємне зображення зубного ряду та прилеглих до нього зон
e. Позитивне об'ємне зображення тканин протезного ложа та прилеглих до нього зон

100. Укажіть помилки та ускладнення, що виникають під час препарування каріозної порожнини.
a. Недотримання правил асептики та антисептики лікарем
b. Неправильний вибір лікарських засобів
c. Неправильний вибір пломбувальних матеріалів
d. Прогресування запального процесу в пульпі
*e. Перфорація дна каріозної порожнини

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Литтям
*b. Полімеризацією
c. Дублюванням
d. Спіканням
e. Паянням

102. До якої групи за класифікацією шин та апаратів належить проста шина Вебера?
a. Назубних
*b. Зубоясенних
c. Позаротових
d. Наясенних
e. Комбінованих

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Заниженою висотою прикусу
b. Збільшенням меж базису протеза на нижній щелепі в під'язиковій ділянці
c. Обмеженням простору для язика
d. Збільшенням меж базису на піднебінні верхнього протеза
*e. Завищеною висотою прикусу

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Моделювання воскової репродукції
b. Литво
*c. Виготовлення моделей
d. Оброблення та припасування на моделі
e. Гіпсування моделей в артикулятор

105. Укажіть умови для застосування замкових кріплень у бюгельних протезах.
a. Низька коронка опорного зуба
*b. Достатня висота клінічної коронки опорного зуба
c. Значний нахил опорного зуба в оральний бік
d. Значний нахил опорного зуба у вестибулярний бік
e. Значний нахил опорного зуба у бік дефекту

106. До якого типу пластмас за способом твердіння належить пластмаса "Синма-М"?
a. -
b. Фотополімери
*c. Пластмаси гарячої полімеризації
d. Пластмаси подвійного твердіння
e. Пластмаси холодної полімеризації

107. Які показання існують до виготовлення штучних коронок?
*a. Відновлення зруйнованої коронкової частини зуба та опори мостоподібного протеза
b. Для опори мостоподібного протеза
c. Відновлення зруйнованої вестибулярної поверхні зуба та опори мостоподібного протеза
d. Відновлення естетичної норми
e. Відновлення зруйнованої апроксимальної поверхні зуба

108. Укажіть, які каталізатори можуть застосовуватися для прискорення реакції кристалізації гіпсу.
a. Хлорид кальцію, сульфат цинку, нітрат срібла, цукор, метанол
b. Тетраборат кальцію, етиловий спирт, цукор, сульфат кальцію
c. Метанол, столярний клей, метиловий спирт, поліпропіленгліколь
d. Тетраборат натрію, столярний клей, цукор, етиловий спирт
*e. Хлорид натрію, хлорид калію, сульфат калію, сульфат натрію, нітрат калію

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямовисний, поперековий, з навісом
b. Пологий, поперековий, прямокутний
*c. Пологий, прямовисний, з навісом
d. Пологий, грушеподібний, поперековий
e. Прямокутний, прямовисний, з навісом

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. З обтуратором
b. Має формувальну частину
c. З дублювальним зубним рядом
*d. Розбірний
e. Пустотілий

111. Для моделювання якої частини зубного протеза використовують палички воску "Модевакс" синього кольору?
a. Кореневої
*b. Проміжної
c. Базису
d. Коронкової
e. Пришийкової

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Термопластичний
b. Цинкоксидевгеноловий
c. Альгінатний
d. Гіпс
*e. Силіконовий

113. Які спеціальні інструменти використовують для визначення величини заглиблення (ніші) під час проведення паралелометрії?
a. Мікрометри
*b. Калібри
c. Керамічні штифти
d. Фрезерувальні головки
e. Горизонтальні кронштейни

114. Чому для виготовлення зубних протезів застосовують сплави, а не чисті метали?
a. Сплави легше обробляються
b. Сплави більш стійкі до корозії
c. Сплави дешевші за чисті метали
*d. Чисті метали не відповідають вимогам до конструкційних матеріалів
e. Чисті метали недостатньо міцні

115. Яке обладнання застосовують для спікання фарфорових коронок?
a. Звичайну муфельну піч
b. Високочастотну піч
c. Сухожарову шафу
*d. Спеціальну піч із вакуумом
e. Відкрите полум'я

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
b. Перекриває зуби на одну третину
c. Доходить до рівня шийок зубів
*d. Перекриває зуби на дві третини
e. Перекриває зуби наполовину

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із ясенним пелотом
b. Протез із кламером
c. Протез із телескопічною коронкою
d. Пустотілий протез
*e. Протез із шарніром

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Сферичного
b. Лабільного
c. Комбінованого
*d. Жорсткого
e. Напівлабільного

119. У якому разі багатоланковий кламер застосовується як дуга бюгельного протеза на нижню щелепу?
a. Значної двосторонньої конвергенції бічних зубів
b. Глибокого прикусу
c. Глибокого дна ротової порожнини
*d. Малого простору між дном ротової порожнини та ясенним краєм
e. Значного нахилу альвеолярного відростка вперед

120. Що включає індивідуальна профілактика стоматологічних захворювань?
*a. Чищення зубів, раціональне харчування
b. Апаратний масаж ясен
c. Професійне чищення зубів
d. Лікування карієсу та його ускладнень
e. Лікування захворювань пародонта

121. Який віск необхідно використати для встановлення ливникової системи під час виготовлення суцільнолитого мостоподібного протеза?
*a. Восколіт
b. Базисний
c. Модевакс
d. Липкий
e. Лавакс

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Піскоструменеве оброблення каркаса
b. Гальванопластику
c. Повторне піскоструменеве оброблення каркаса
*d. Оксидування каркаса
e. Ультразвукове очищення каркаса

123. У якій кімнаті зубопротезної лабораторії проводять приготування пластмасового тіста?
a. Будь-якій кімнаті за наявності загальної витяжки
b. Основній кімнаті за наявності місцевої витяжки
*c. Полімеризаційній кімнаті у витяжній шафі
d. Паяльній кімнаті у витяжній шафі
e. Полірувальній кімнаті за наявності місцевої витяжки

124. Під час виготовлення знімних протезів використовують базисний віск. Укажіть, у якому вигляді він випускається.
a. Круглі пластинки, діаметром 82 мм і товщиною 0,5 мм, рожевого кольору
b. Прямокутні бруски, 40x9x8 мм, червоного або синього кольору
c. Чотиригранні призми, 70x80x5 мм, білого кольору
*d. Прямокутні пластинки, 170x80x1,8 мм, рожевого кольору
e. Ланцетоподібні палички, 82x8,5x1,8 мм, темно-жовтого кольору

125. Укажіть методи виготовлення штучних коронок.
a. Тимчасові, штамповані, постійні
b. Штамповані, литі, опорні
c. Литі, опорні, комбіновані
*d. Штамповані, литі, шляхом полімеризації, шляхом обжигу
e. Тимчасові, опорні, постійні

126. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
b. Нові інструменти та матеріали перед застосуванням
c. Інструменти одноразового використання
*d. Усі інструменти та матеріали, які контактують з рановою поверхнею
e. Інструменти багаторазового використання

127. Якими конструкційними елементами зумовлена сила дії механічно діючих ортодонтичних апаратів?
a. Пелотом, кільцем, петлею
b. Базисом, щитом, пелотом
c. Плечем, відростком, тілом
*d. Дугою, пружиною, гвинтом
e. Лігатурою, накладкою, площиною

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
*a. Комп'ютерне фрезерування
b. Лиття
c. Штампування
d. Холодну полімеризацію
e. Гарячу полімеризацію

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4,5
b. 4
*c. 3
d. 2,5
e. 2

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Паралелометрія
c. Зняття відбитків
d. Дублювання моделей
e. Фіксація протеза

131. Укажіть основне застосування липкого воску під час виготовлення протезів у зуботехнічній лабораторії.
a. Виготовлення воскових шаблонів
b. Гравіювання шийки зуба на гіпсовому стовпчику
*c. Тимчасове склеювання частин протезів перед паянням
d. Моделювання анатомічної форми зуба
e. Моделювання проміжної частини незнімних протезів

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Бічній лівій
b. Передній
c. Бічній правій
d. Задній
*e. Центральній

133. Недотримання яких правил може спричинити виникнення газової пористості пластмаси?
a. Стабільного тиску
b. Дозування мономера
*c. Режиму полімеризації
d. Дозування полімеру
e. Моделювання

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Калота
*b. Артикулятор
c. Оклюдатор
d. Медіатор
e. Бромштром

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Утримувальних кламерів
*b. Телескопічних коронок
c. Пластмасових коронок
d. Опорних кламерів
e. Екваторних коронок

136. Як поділяються ложки для відбитків за методом виготовлення?
a. Допоміжні та індивідуальні
*b. Індивідуальні та стандартні
c. Функціональні та складні
d. Складні та розбірні
e. Робочі та допоміжні

137. До якого типу належить кламер, що застосовується у разі середнього (типового) розташування межової лінії?
a. Ney 4 - Зворотної дії
b. Ney 2 - Роуча
c. Ney 3 - Комбінований
d. Ney 5 - Кільцевий
*e. Ney 1 - Аккера

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Артикуляція
b. Висота прикусу
c. Фізіологічний спокій
d. Центральна оклюзія
*e. Прикус

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
b. Штангенциркуль
c. Лінійку
*d. Мікрометр
e. Сантиметрову стрічку

140. Укажіть, як розташовується відросток одноплечового гнутого утримувального кламера.
*a. У базисі протеза на відстані 1-2 мм від моделі
b. На апроксимальній поверхні зуба
c. На вестибулярній поверхні зуба
d. -
e. Між екватором зуба та яснами

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Щільне прилягання коронки
b. Низькі естетичні характеристики
*c. Стирання облицювального матеріалу
d. Необхідність полірування конструкції
e. Біоінертні властивості

142. Що визначає позначена на восковому валику "лінія усмішки"?
a. Відстань, на яку розмикаються зубні ряди
b. Розмір нижньої третини обличчя
*c. Рівень шийок фронтальних зубів
d. Рівень розслаблення м'язів
e. Відстань між іклами верхньої щелепи

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Діагональна
b. Трансверзальна
*c. Точкова
d. Сагітальна
e. Площинна

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Повний знімний пластинковий
b. Бюгельний
*c. Мостоподібний
d. Імедіат-протез
e. Частковий знімний пластинковий

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
*a. Оклюзійна накладка
b. Дуга протеза
c. Утримувальний кламер
d. Сідло протеза
e. Базис протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 4,5 м^2
b. 3,0 м^2
*c. 4 м^2
d. 2,5 м^2
e. 3,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
*a. Глутаровий альдегід 2,5%
b. Перекис водню 5%
c. Спирт етиловий 70%
d. Вода дистильована
e. Хлорамін 0,1%

148. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
*b. Кламери Шварца та Адамса, вестибулярна дуга
c. Кламери Шварца та Адамса, вестибулярна дуга, піднебінна дуга, пружина Коффіна
d. Кламери Шварца та Адамса, вестибулярна дуга, протрагуюча пружина
e. Кламери Шварца та Адамса, вестибулярна дуга, пружини Калвеліса

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Природним газом
b. Аміаком
c. Метаном
*d. Чадним газом
e. Хлором

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, середину альвеолярного відростка, лінію ікол, лінію посмішки
*b. Межі протеза, середину альвеолярного відростка, серединну лінію моделі, ділянки, що підлягають ізоляції
c. Середину альвеолярного відростка, серединну лінію моделі, ділянки, що ізолюють, лінію посмішки
d. Межі протезного поля, зіничну лінію, носо-вушну лінію, серединну лінію моделі
e. Межі протеза, естетичний центр, середину альвеолярного відростка, лінії ікол та лінію посмішки

