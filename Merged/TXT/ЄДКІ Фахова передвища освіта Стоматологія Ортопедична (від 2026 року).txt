1. Який етап під час виготовлення повного знімного протеза є наступним після визначення центрального співвідношення щелеп?
*a. Гіпсування моделей в оклюдатор чи артикулятор
b. Остаточне моделювання базису протеза
c. -
d. Постановка штучних зубних рядів
e. Попереднє моделювання базису протеза

2. Яка мета вибілювання мостоподібних протезів?
a. Усунення нерівності поверхні
b. Підвищення корозійної стійкості
*c. Видалення окалини
d. Поліпшення естетичних показників
e. Створення умов для полімеризації

3. Що вважається найкращим орієнтиром під час моделювання коронки зуба?
a. Однойменний зуб протилежної щелепи
*b. Однойменний зуб протилежного боку
c. Штучна коронка однойменного зуба
d. Зуб-антагоніст
e. Муляж

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення моделі
*b. Отримання відбитка
c. Виготовлення вкладки
d. Моделювання вкладки
e. Відливання вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Повний знімний
*b. Частковий знімний
c. Умовно знімний
d. Незнімний
e. Частковий знімний пластинковий

6. Чим обмежена ніша заглиблення підпоясового простору, що визначається під час проведення паралелометрії?
a. Сусіднім зубом, поверхнею зуба з боку дефекту та слизовою оболонкою ясен
*b. Стержнем паралелометра, поверхнею зуба з боку дефекту та слизовою оболонкою ясен
c. Стержнем паралелометра, поверхнею зуба з боку дефекту та слизовою оболонкою щоки
d. Стержнем паралелометра, слизовою оболонкою ясен та слизовою оболонкою язика
e. Слизовою оболонкою ясен, стержнем паралелометра та екватором сусіднього зуба

7. Укажіть механічний метод фіксації часткових знімних протезів.
a. Присмоктувальні пристрої Рауе
b. Під'язиковий простір
c. Анатомічні утворення
d. Принцип замикаючого клапана
*e. Кламери

8. Які компоненти є основними в стоматологічних фарфорових масах?
a. Каолін, гіпс, корунд
b. Каолін, тальк, боратне скло
c. Каолін, кварц, гіпс
*d. Каолін, кварц, польовий шпат
e. Каолін, кварц, апатит

9. Які недоліки мають металокерамічні конструкції?
*a. Значне препарування зубів, можливе стирання зубів-антагоністів
b. Нещільне прилягання до кукси зуба, необхідність препарування зубів
c. Алергійні реакції на матеріали протеза, складність виготовлення
d. Незначне препарування зубів, легко знімаються
e. Недостатня естетичність конструкції, необхідність виготовлення розбірної моделі

10. Із яких компонентів складаються замкові кріплення бюгельного протеза?
*a. Патриці та матриці
b. Патриці та кнопки
c. Патриці та телескопа
d. Матриці та кнопки
e. Кламера, патриці, матриці

11. У якому вигляді представлений мономер у зубопротезних акрилових пластмасах?
a. Пасти
b. Порошку
c. Суспензії
d. Крему
*e. Рідини

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
b. Фрезерувальним станком
c. Кюветою
*d. Тримером
e. Полімеризатором

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Обробку етиловим ефіром
b. Оксидування
*c. Обробку шліфувальними кругами та абразивними головками
d. Ультразвукову обробку
e. Піскоструменеву обробку

14. У якій ділянці зубного ряду показано конструювання зубів на приточуванні?
a. На верхній щелепі в бічному відділі
*b. На верхній щелепі у фронтальному відділі
c. На нижній щелепі в бічному відділі
d. На будь-якій ділянці верхньої щелепи
e. На нижній щелепі у фронтальному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Жувальної поверхні
b. Екватора коронкової частини
c. Апроксимальну
*d. Пришийкового уступу
e. Ділянку ясен

16. Під час роботи технік зубний використовує фінагель. Укажіть його призначення.
a. Ніж для роботи з гіпсом
b. Скальпель для зрізання воску
c. Ємкість для замішування пластмаси
d. Шпатель для замішування гіпсу
*e. Виріз для обрізання моделей

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Комбінована
*b. Телескопічна
c. Тричетвертна
d. Екваторна
e. Напівкоронка

18. Які види робіт потребують виготовлення розбірної комбінованої моделі?
a. Часткові знімні та бюгельні протези
b. Повні знімні та металокерамічні незнімні протези
*c. Суцільнолиті, керамічні та металокерамічні незнімні протези
d. Повні знімні протези
e. Бюгельні протези з опорою на телескопічні коронки

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
*a. Редонт
b. Синма-М
c. Бакрил
d. Етакрил-02
e. Фторакс

20. Яка оклюзійна крива проходить через жувальні поверхні молярів з правого та лівого боків у поперечному напрямку?
*a. Трансверзальна
b. Центральна
c. Фронтальна
d. Сагітальна
e. Вертикальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Штифт
b. Ливник
*c. Муфта
d. Повітровід
e. Кільце

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Природні зуби фронтальної групи
b. Слизову оболонку порожнини рота, природні зуби та жувальні м'язи
c. Власне жувальний м'яз порожнини рота
d. Природні зуби бічної групи
*e. Слизову оболонку порожнини рота

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Основних
b. Металевих сплавів
c. Відбиткових
d. Полімерних
*e. Допоміжних

24. Який інструментарій застосовує технік зубний для замішування гіпсу перед відливанням моделей?
*a. Гумову чашку та металевий шпатель
b. Прес-кювету та керамічну чашку
c. Гумові рукавички та металеву миску
d. Ножиці та фрези
e. Вібростолик та гумові рукавички

25. Укажіть, у якій площині відображаються аномалії прикусу за класифікацією Енгля.
a. Оклюзійній
b. Діагональній
c. Вертикальній
*d. Сагітальній
e. Трансверзальній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Телескопічна
*b. Балкова
c. Замкова
d. Шарнірна
e. Кламерна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Шорстка однорідна нематова поверхня
b. Гладка однорідна неблискуча поверхня
*c. Шорстка однорідна матова поверхня
d. Гладка однорідна блискуча поверхня
e. Шорстка однорідна блискуча поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Збільшення об'єму маси, що полімеризується
b. Надлишок мономера в масі
*c. Недостатній об'єм маси, що полімеризується
d. Недостатня кількість мономера
e. Випаровування мономера всередині формувальної маси, що полімеризується

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Полімеризатора
b. Вібростолика
c. Оклюдатора
d. Артикулятора
*e. Паралелометра

30. Укажіть, до апаратів якої дії належить капа Шварца.
a. Механічних
b. Профілактичних
c. Комбінованих
d. Ретенційних
*e. Функціональних

31. Визначте місце розташування тіла утримувального кламера.
a. На вестибулярній поверхні зуба
b. У базисі протеза вздовж його краю
c. У базисі протеза під штучними зубами
d. На оральній поверхні зуба
*e. На апроксимальній поверхні зуба

32. З якою метою на каркас металокерамічної коронки наносять та спікають опак?
*a. Для усунення просвічування металевого каркаса
b. Для збільшення текучості керамічного покриття
c. Дає можливість з’єднання металу та кераміки
d. Для знежирення каркаса перед нанесенням шарів дентину
e. Для зняття внутрішнього напруження металу

33. Яке розташування має цемент у структурі зуба?
a. Укриває коронку зуба
b. Знаходиться під шаром емалі
c. Знаходиться в ділянці шийки зуба
*d. Знаходиться на поверхні кореня зуба
e. Локалізований у порожнині зуба

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Медіанна фіброзна
b. Залозиста
c. -
*d. Периферійна фіброзна
e. Жирова

35. Укажіть масове співвідношення порошку та рідини для приготування пластмасового тіста.
a. 2:5
*b. 2:1
c. 2:3
d. 1:1
e. 5:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
*a. Прогнатичного співвідношення щелеп
b. Ортогнатичного співвідношення щелеп
c. Відкритого прикусу
d. -
e. Прогенічного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
b. Збільшене
*c. Зменшене
d. Зростає поступово
e. Не змінюється

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Увести повітровід
b. Стимулювати кашель
c. Закинути голову назад
*d. Застосувати прийом Геймліха
e. Підняти його руки вгору

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час конструювання штучного зубного ряду
c. Помилка під час виготовлення прикусних шаблонів
*d. Неправильно визначена міжальвеолярна висота
e. Помилка під час гіпсування моделей в оклюдатор

40. Укажіть, що наносять на кінцевому лабораторному етапі виготовлення керамічної коронки?
a. Покривний лак
*b. Глазур
c. Емаль
d. Плечову масу
e. Дентин

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Компенсаційний
b. Сепараційний
c. Ізоляційний
*d. Покривний
e. Манікюрний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. Для зміцнення металевого каркаса протеза
b. -
c. З'єднати дугу із сідлоподібною частиною, відростком та тілом кламера
*d. З'єднати дугу із сідлоподібною частиною, утворивши місце ретенції пластмаси
e. Для покращення естетичності протеза

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
*a. Окантовування
b. Склеювання
c. Формування
d. Моделювання
e. Підрізання

44. Укажіть, які пластмаси належать до базисних.
a. Редонт, Етакрил, Протакрил
b. Карбопласт, Фторакс, Протакрил
c. Карбопласт, Протакрил, Редонт
d. Стадонт, Фторакс, Акрел
*e. Фторакс, Етакрил, Акрел

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для iзоляцiї пластмаси вiд гiпсу
b. Для ізоляції металу вiд пластмаси
*c. Для механічної фіксації між пластмасою та металом
d. Для фіксації металопластмасової коронки
e. Для компенсацiї усадки металу

46. Яка послідовність нанесення шарів керамічного покриття на металевий каркас мостоподібного протеза?
a. Емалевий, опаковий, дентинний
b. Дентинний, емалевий, опаковий
c. Опаковий, емалевий, дентинний
*d. Опаковий, дентинний, емалевий
e. Емалевий, дентинний, опаковий

47. Якою має бути форма поперечного перетину дуги бюгельного протеза на нижній щелепі?
a. Напівгрушеподібна, квадратна, напівовальна
*b. Напівовальна, напівкругла, напівгрушеподібна
c. Напівкругла, прямокутна, пласка
d. Напівкругла, напівгрушеподібна, прямокутна
e. Напівкругла, трикутна, напівовальна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Посередній, внутрішній, зовнішній
*b. Внутрішній, зовнішній, комбінований
c. Внутрішній, посередній, комбінований
d. Зовнішній, посередній, комбінований
e. -

49. Яку назву має здатність матеріалу чинити опір дії зовнішніх сил, не руйнуючись і не деформуючись?
*a. Міцність
b. Твердість
c. Пластичність
d. Жорсткість
e. Пружність

50. Як називається відбиток, який відображає стан тканин протезного ложа під час функції?
*a. Функціональний
b. Активний
c. Анатомічний
d. Демонстраційний
e. Робочий

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
*a. 1,5 мм
b. 0,5 мм
c. 0,3 мм
d. 2,5 мм
e. 3,0 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Моделювального
b. Бюгельного
*c. Базисного
d. Універсального
e. Липкого

53. Який прикус характеризується висуванням нижньої щелепи вперед?
a. Відкритий
b. Прогнатія
c. Глибокий
*d. Прогенія
e. Прямий

54. Застосування якого приладу є необхідною умовою для виготовлення вогнетривкої моделі?
a. Паяльного апарата
*b. Вібростолика
c. Піскоструменевого апарата
d. Центрифуги
e. Муфельної печі

55. Які є види лінійної кламерної фіксації протезів?
a. Міжщелепна, однощелепна, позащелепна
*b. Сагітальна, трансверзальна, діагональна
c. Точкова, лінійна, площинна
d. Внутрішньоротова, зовнішньоротова, комбінована
e. Міжальвеолярна, верхньощелепна, нижньощелепна

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
*a. (CaSO_4)_2 · H_2O
b. Ca_2SO_4 · 2H_2O
c. CaSO_4 · 2H_2O
d. CaSO_4 · H_2O_2
e. Ca_2SO_4 · H_2O_2

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Комбінований
b. Заміщувальний
c. Обтурувальний
*d. Репонувальний
e. Фіксувальний

58. Яким чином край штучної коронки має охоплювати шийку природного зуба?
a. Довільно
b. Не повинен охоплювати шийку зуба, мати зазор до 1 мм
c. Не повинен охоплювати шийку зуба, мати зазор до 2 мм
d. З одного боку
*e. Щільно

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
*a. 5-10 мм
b. 16-20 мм
c. 1-2 мм
d. 11-15 мм
e. 3-4 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Помилки під час виготовлення прикусних шаблонів
*b. Визначена передня оклюзія
c. Неправильно були закріплені моделі під час гіпсування в оклюдатор
d. Визначена одна з бічних оклюзій
e. До роботи був прийнятий відбиток, що не відповідає вимогам

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
*a. Шлях введення протеза
b. Шлях виведення протеза
c. Сагітальний суглобовий шлях
d. Трансверзальний різцевий шлях
e. Сагітальний різцевий шлях

62. Який діаметр ортодонтичного дроту використовують для виготовлення кламера Адамса?
a. 0,8 мм
*b. 0,6 мм
c. -
d. 1,0 мм
e. 1,2 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Внутрішній
b. Комбінований
*c. Прямий
d. Зворотний
e. Зовнішній

64. Який головний недолік мостоподібного протеза з пластмаси?
a. Висока вартість
b. Недостатня фіксація
c. Складність виготовлення
d. Низька косметичність
*e. Низька міцність

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Довільну
b. Сідлоподібну
c. Комбіновану
*d. Дотичну
e. Промивну

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Пластмасові, керамічні, сіталові
*b. Фосфатні, силікатні, гіпсові
c. Рослинні, мінеральні, синтетичні
d. Силіконові, тіоколові, альгінатні
e. Кобальто-хромові, титанові, нікель-хромові

67. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Адміністратор клініки
*c. Лікар-стоматолог-ортопед
d. Сестра медична кабінету
e. Технік зубний

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Імедіат-протез
b. Капу
c. Коронку
*d. Вкладку
e. Штучний зуб

69. Укажіть, у яких випадках технік зубний виготовляє розбірний незнімний мостоподібний протез.
a. Подовження зубо-альвеолярного відростка в ділянці відсутніх зубів із протилежної щелепи
b. Опорні зуби мають паралельність
c. Патологічна стертість природних зубів із заниженням висоти центральної оклюзії
d. Патологічна стертість природних зубів із завищенням висоти центральної оклюзії
*e. Опорні зуби або одна з опор значно нахилені один до одного в бік дефекту

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Механічні зачепи
*b. Пришийкову гірлянду
c. Ретенційні намистини
d. Потовщену зону
e. Стоншену зону

71. Назвіть елементи мостоподібного протеза.
a. Проміжна частина та кламери
b. Опорні елементи та оклюзійна накладка
*c. Опорні елементи та проміжна частина
d. Оклюзійна накладка та проміжна частина
e. Опорні елементи та базис

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
*a. Тимчасові
b. Опорні
c. Напівкоронки
d. Фіксувальні
e. Відновлювальні

73. Що забезпечується розширенням формувальних мас під час твердіння та нагрівання?
a. Зменшення дефектів литва
b. Підвищення якості сплаву
c. Зменшення затрат металу
d. Створення гладкої поверхні
*e. Компенсація усадки металу

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Композиція
*b. Сплав
c. Сполука
d. Полімер
e. Елемент

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Штампування
b. Виливання
*c. Моделювання
d. Копіювання
e. Реструктурування

76. Що означає термін "адентія"?
a. Розміри коронок, що виходять за межі норми в бік збільшення
b. Збільшення кількості зубів
c. Анатомічно неправильне положення одного або кількох зубів у зубному ряду
d. Розміри коронок, що виходять за межі норми в бік зменшення
*e. Повна або ж часткова відсутність зубів

77. Яким вимогам мають відповідати сплави, що використовуються в ортопедичній стоматології?
a. Зносостійкість, висока температура плавлення, високі механічні властивості
*b. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
c. Антикорозійна стійкість, максимальна усадка, невисока температура плавлення, високі механічні властивості
d. Зносостійкість, висока пластичність, пружність, мінімальна усадка, висока температура плавлення
e. Зносостійкість, біологічна індиферентність, мінімальна міцність та пружність, невисока температура плавлення

78. Зміщення якого уламка при двобічному ментальному переломі може спричинити асфіксію у потерпілого?
a. Бічних
b. Малого
c. -
*d. Середнього
e. Великого

79. Яку функцію виконують ретенційні ортодонтичні апарати?
a. Запобігають можливому розвитку аномалій
b. Усувають сформовані зубо-щелепні аномалії
c. Нормалізують функцію ковтання
*d. Закріплюють результати ортодонтичного лікування
e. Нормалізують функцію дихання

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Оклюзійна крива
b. Центральна оклюзія
c. Фізіологічний прикус
*d. Зубощелепний сегмент
e. Скронево-нижньощелепний суглоб

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Звуження нижнього зубного ряду з віялоподібним положенням та нахилом назад верхніх фронтальних зубів
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
d. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
e. Верхні та нижні бічні зуби нахилені назад (орально)

82. У наявності якого елемента полягає конструктивна відмінність апарата Хургіної від накушувальної пластинки Катца?
a. Кламерів Адамса, Шварца
*b. Ортодонтичного гвинта
c. Похилої площини
d. Перекидних петель
e. Базису

83. Укажіть мету оксидування металевого каркаса перед нанесенням керамічної маси.
a. Для знежирення металевого каркаса
b. Для міцності металевого каркаса
c. Для з'єднання з дентиновим шаром
d. Для усунення просвічування металу
*e. Для утворення оксидів та хімічного з'єднання з опаковим шаром

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 5 клас
b. 1 клас
*c. 4 клас
d. 2 клас
e. 3 клас

85. Під час виготовлення штампованих коронок використовують апарат "Самсон". Яке його призначення?
a. Збільшення розміру гільзи
*b. Зменшення діаметра гільзи
c. Зменшення товщини стінки гільзи
d. Зняття наклепу
e. Шліфування коронки

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Четверта
b. -
c. Друга
*d. Перша
e. Третя

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін з уступом
b. Паралельність сторін без уступу
c. У формі циліндра з уступом
*d. У вигляді усіченого конуса з уступом
e. У вигляді усіченого конуса без уступу

88. Який кламер має розщеплені Т-подібні плечі?
a. Джексона
*b. Роуча
c. Бонвіля
d. Аккера
e. Березовського

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Корнцанг
*b. Крампонні щипці
c. Моделювальний шпатель
d. Металевий молоточок
e. Мікрометр

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
*a. Різальним краєм торкається скла
b. Не торкається скла на 0,5 мм
c. Не торкається скла на 1 мм
d. Не торкається скла на 1,5 мм
e. -

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
*b. 0,3 мм
c. 0,5 мм
d. 0,6 мм
e. 0,7 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Шинувальні
b. Відновні
c. Тимчасові
d. Опорні
*e. Фіксувальні

93. У якій стадії дозрівання акрилову пластмасу пакують у кювету під час компресійного пресування?
a. Піскоподібній
*b. Тістоподібній
c. Гумоподібній
d. Твердій
e. Ниток, що тягнуться

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Напад бронхіальної астми
b. Анафілактичний шок
c. Аспіраційна асфіксія
d. Епілептичний напад
*e. Набряк Квінке

95. Укажіть інгібітори, що використовують для сповільнення реакції кристалізації гіпсу.
a. Метанол, нітрат заліза, сульфат срібла, оксид цинку, ефіри
*b. Тетраборат натрію, столярний клей, цукор, етиловий спирт
c. Хлорид натрію, хлорид калію, сульфат натрію, сульфат калію, нітрат калію
d. Хлорид кальцію, сульфат цинку, нітрат срібла, метиловий спирт, хлористий натрій
e. Метиловий спирт, тетраборат кальцію, поліпропиленгліколь, сульфатна кислота, сульфід тетраборату

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
*a. Зі зміщенням у присінковому напрямку на 2/3 їх товщини від середини гребеня
b. Зі зміщенням у присінковому напрямку на 1/3 їх товщини від середини гребеня
c. Зі зміщенням у піднебінному напрямку на 2/3 їх товщини від середини гребеня
d. Зі зміщенням у піднебінному напрямку на всю їх товщину від середини гребеня
e. Зі зміщенням у присінковому напрямку на всю їх товщину від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Обернений
b. Прямий
c. Зворотний
*d. Комбінований
e. Косий

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Комбінованого з'єднання
b. Гальванізації
c. Хімічного з'єднання
d. Адгезії
*e. Механічного з'єднання

99. Дайте визначення поняттю відбиток.
*a. Негативне зображення тканин протезного ложа та прилеглих до нього зон
b. -
c. Позитивне об'ємне зображення тканин протезного ложа та прилеглих до нього зон
d. Частина протеза, у якій укріплюють штучні зуби та фіксувальні елементи
e. Позитивне об'ємне зображення зубного ряду та прилеглих до нього зон

100. Укажіть помилки та ускладнення, що виникають під час препарування каріозної порожнини.
a. Неправильний вибір лікарських засобів
b. Прогресування запального процесу в пульпі
c. Неправильний вибір пломбувальних матеріалів
*d. Перфорація дна каріозної порожнини
e. Недотримання правил асептики та антисептики лікарем

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
*b. Полімеризацією
c. Паянням
d. Литтям
e. Спіканням

102. До якої групи за класифікацією шин та апаратів належить проста шина Вебера?
a. Комбінованих
*b. Зубоясенних
c. Позаротових
d. Наясенних
e. Назубних

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису на піднебінні верхнього протеза
b. Збільшенням меж базису протеза на нижній щелепі в під'язиковій ділянці
*c. Завищеною висотою прикусу
d. Обмеженням простору для язика
e. Заниженою висотою прикусу

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
b. Моделювання воскової репродукції
c. Гіпсування моделей в артикулятор
d. Литво
*e. Виготовлення моделей

105. Укажіть умови для застосування замкових кріплень у бюгельних протезах.
a. Значний нахил опорного зуба у бік дефекту
b. Значний нахил опорного зуба в оральний бік
c. Низька коронка опорного зуба
d. Значний нахил опорного зуба у вестибулярний бік
*e. Достатня висота клінічної коронки опорного зуба

106. До якого типу пластмас за способом твердіння належить пластмаса "Синма-М"?
*a. Пластмаси гарячої полімеризації
b. Пластмаси подвійного твердіння
c. Фотополімери
d. -
e. Пластмаси холодної полімеризації

107. Які показання існують до виготовлення штучних коронок?
a. Для опори мостоподібного протеза
b. Відновлення зруйнованої вестибулярної поверхні зуба та опори мостоподібного протеза
c. Відновлення естетичної норми
*d. Відновлення зруйнованої коронкової частини зуба та опори мостоподібного протеза
e. Відновлення зруйнованої апроксимальної поверхні зуба

108. Укажіть, які каталізатори можуть застосовуватися для прискорення реакції кристалізації гіпсу.
a. Метанол, столярний клей, метиловий спирт, поліпропіленгліколь
*b. Хлорид натрію, хлорид калію, сульфат калію, сульфат натрію, нітрат калію
c. Хлорид кальцію, сульфат цинку, нітрат срібла, цукор, метанол
d. Тетраборат кальцію, етиловий спирт, цукор, сульфат кальцію
e. Тетраборат натрію, столярний клей, цукор, етиловий спирт

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Пологий, поперековий, прямокутний
b. Пологий, грушеподібний, поперековий
c. Прямовисний, поперековий, з навісом
d. Прямокутний, прямовисний, з навісом
*e. Пологий, прямовисний, з навісом

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. Пустотілий
c. Має формувальну частину
d. З дублювальним зубним рядом
e. З обтуратором

111. Для моделювання якої частини зубного протеза використовують палички воску "Модевакс" синього кольору?
a. Коронкової
b. Пришийкової
c. Кореневої
d. Базису
*e. Проміжної

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Альгінатний
b. Цинкоксидевгеноловий
*c. Силіконовий
d. Термопластичний
e. Гіпс

113. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
b. Мікрометри
*c. Калібри
d. Фрезерувальні головки
e. Керамічні штифти

114. Чому для виготовлення зубних протезів застосовують сплави, а не чисті метали?
a. Чисті метали недостатньо міцні
b. Сплави більш стійкі до корозії
c. Сплави легше обробляються
d. Сплави дешевші за чисті метали
*e. Чисті метали не відповідають вимогам до конструкційних матеріалів

115. Яке обладнання застосовують для спікання фарфорових коронок?
*a. Спеціальну піч із вакуумом
b. Звичайну муфельну піч
c. Високочастотну піч
d. Відкрите полум'я
e. Сухожарову шафу

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває зуби наполовину
b. Доходить до рівня шийок зубів
c. Перекриває всю оральну поверхню зубів
*d. Перекриває зуби на дві третини
e. Перекриває зуби на одну третину

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із ясенним пелотом
b. Пустотілий протез
c. Протез із кламером
d. Протез із телескопічною коронкою
*e. Протез із шарніром

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Комбінованого
*b. Жорсткого
c. Напівлабільного
d. Сферичного
e. Лабільного

119. У якому разі багатоланковий кламер застосовується як дуга бюгельного протеза на нижню щелепу?
*a. Малого простору між дном ротової порожнини та ясенним краєм
b. Глибокого дна ротової порожнини
c. Значної двосторонньої конвергенції бічних зубів
d. Глибокого прикусу
e. Значного нахилу альвеолярного відростка вперед

120. Що включає індивідуальна профілактика стоматологічних захворювань?
a. Професійне чищення зубів
b. Лікування карієсу та його ускладнень
*c. Чищення зубів, раціональне харчування
d. Лікування захворювань пародонта
e. Апаратний масаж ясен

121. Який віск необхідно використати для встановлення ливникової системи під час виготовлення суцільнолитого мостоподібного протеза?
*a. Восколіт
b. Базисний
c. Модевакс
d. Липкий
e. Лавакс

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
*a. Оксидування каркаса
b. Піскоструменеве оброблення каркаса
c. Ультразвукове очищення каркаса
d. Гальванопластику
e. Повторне піскоструменеве оброблення каркаса

123. У якій кімнаті зубопротезної лабораторії проводять приготування пластмасового тіста?
a. Основній кімнаті за наявності місцевої витяжки
b. Паяльній кімнаті у витяжній шафі
c. Полірувальній кімнаті за наявності місцевої витяжки
d. Будь-якій кімнаті за наявності загальної витяжки
*e. Полімеризаційній кімнаті у витяжній шафі

124. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
*b. Прямокутні пластинки, 170x80x1,8 мм, рожевого кольору
c. Чотиригранні призми, 70x80x5 мм, білого кольору
d. Круглі пластинки, діаметром 82 мм і товщиною 0,5 мм, рожевого кольору
e. Ланцетоподібні палички, 82x8,5x1,8 мм, темно-жовтого кольору

125. Укажіть методи виготовлення штучних коронок.
*a. Штамповані, литі, шляхом полімеризації, шляхом обжигу
b. Литі, опорні, комбіновані
c. Тимчасові, опорні, постійні
d. Штамповані, литі, опорні
e. Тимчасові, штамповані, постійні

126. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
b. Інструменти багаторазового використання
c. Інструменти одноразового використання
d. Нові інструменти та матеріали перед застосуванням
*e. Усі інструменти та матеріали, які контактують з рановою поверхнею

127. Якими конструкційними елементами зумовлена сила дії механічно діючих ортодонтичних апаратів?
a. Лігатурою, накладкою, площиною
b. Базисом, щитом, пелотом
c. Плечем, відростком, тілом
*d. Дугою, пружиною, гвинтом
e. Пелотом, кільцем, петлею

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Холодну полімеризацію
b. Гарячу полімеризацію
*c. Комп'ютерне фрезерування
d. Лиття
e. Штампування

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4,5
*b. 3
c. 2,5
d. 2
e. 4

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Паралелометрія
b. Зняття відбитків
c. Фіксація протеза
d. Дублювання моделей
*e. Нанесення керамічного облицювання

131. Укажіть основне застосування липкого воску під час виготовлення протезів у зуботехнічній лабораторії.
*a. Тимчасове склеювання частин протезів перед паянням
b. Моделювання проміжної частини незнімних протезів
c. Гравіювання шийки зуба на гіпсовому стовпчику
d. Моделювання анатомічної форми зуба
e. Виготовлення воскових шаблонів

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Передній
b. Бічній лівій
c. Задній
d. Бічній правій
*e. Центральній

133. Недотримання яких правил може спричинити виникнення газової пористості пластмаси?
a. Моделювання
b. Дозування мономера
*c. Режиму полімеризації
d. Дозування полімеру
e. Стабільного тиску

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Бромштром
b. Оклюдатор
c. Калота
d. Медіатор
*e. Артикулятор

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Екваторних коронок
b. Опорних кламерів
c. Утримувальних кламерів
*d. Телескопічних коронок
e. Пластмасових коронок

136. Як поділяються ложки для відбитків за методом виготовлення?
a. Допоміжні та індивідуальні
b. Складні та розбірні
c. Робочі та допоміжні
*d. Індивідуальні та стандартні
e. Функціональні та складні

137. До якого типу належить кламер, що застосовується у разі середнього (типового) розташування межової лінії?
a. Ney 3 - Комбінований
b. Ney 5 - Кільцевий
*c. Ney 1 - Аккера
d. Ney 2 - Роуча
e. Ney 4 - Зворотної дії

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Висота прикусу
b. Фізіологічний спокій
c. Артикуляція
d. Центральна оклюзія
*e. Прикус

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
*a. Мікрометр
b. Лінійку
c. Сантиметрову стрічку
d. Товщиномір
e. Штангенциркуль

140. Укажіть, як розташовується відросток одноплечового гнутого утримувального кламера.
a. На апроксимальній поверхні зуба
b. -
c. На вестибулярній поверхні зуба
*d. У базисі протеза на відстані 1-2 мм від моделі
e. Між екватором зуба та яснами

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Низькі естетичні характеристики
b. Щільне прилягання коронки
c. Біоінертні властивості
*d. Стирання облицювального матеріалу
e. Необхідність полірування конструкції

142. Що визначає позначена на восковому валику "лінія усмішки"?
a. Відстань між іклами верхньої щелепи
b. Відстань, на яку розмикаються зубні ряди
c. Рівень розслаблення м'язів
*d. Рівень шийок фронтальних зубів
e. Розмір нижньої третини обличчя

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Діагональна
*b. Точкова
c. Трансверзальна
d. Площинна
e. Сагітальна

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Повний знімний пластинковий
*b. Мостоподібний
c. Частковий знімний пластинковий
d. Бюгельний
e. Імедіат-протез

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Дуга протеза
b. Утримувальний кламер
c. Сідло протеза
*d. Оклюзійна накладка
e. Базис протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 3,0 м^2
b. 4,5 м^2
c. 3,5 м^2
*d. 4 м^2
e. 2,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Перекис водню 5%
b. Спирт етиловий 70%
c. Хлорамін 0,1%
*d. Глутаровий альдегід 2,5%
e. Вода дистильована

148. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
b. Кламери Шварца та Адамса, вестибулярна дуга, піднебінна дуга, пружина Коффіна
c. Кламери Шварца та Адамса, вестибулярна дуга, протрагуюча пружина
*d. Кламери Шварца та Адамса, вестибулярна дуга
e. Кламери Шварца та Адамса, вестибулярна дуга, пружини Калвеліса

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Метаном
*b. Чадним газом
c. Хлором
d. Аміаком
e. Природним газом

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, зіничну лінію, носо-вушну лінію, серединну лінію моделі
*b. Межі протеза, середину альвеолярного відростка, серединну лінію моделі, ділянки, що підлягають ізоляції
c. Середину альвеолярного відростка, серединну лінію моделі, ділянки, що ізолюють, лінію посмішки
d. Межі протеза, естетичний центр, середину альвеолярного відростка, лінії ікол та лінію посмішки
e. Межі протезного поля, середину альвеолярного відростка, лінію ікол, лінію посмішки

