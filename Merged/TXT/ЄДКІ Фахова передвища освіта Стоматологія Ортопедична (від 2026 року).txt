1. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Бакрил
b. Синма-М
c. Етакрил-02
d. Фторакс
*e. Редонт

2. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Пружність
b. Пластичність
*c. Міцність
d. Твердість
e. Жорсткість

3. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Піскоструменеву обробку
b. Обробку етиловим ефіром
c. Ультразвукову обробку
d. Оксидування
*e. Обробку шліфувальними кругами та абразивними головками

4. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
b. Керамічні штифти
*c. Калібри
d. Мікрометри
e. Фрезерувальні головки

5. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Фіксація протеза
c. Зняття відбитків
d. Паралелометрія
e. Дублювання моделей

6. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Сполука
b. Полімер
*c. Сплав
d. Елемент
e. Композиція

7. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін з уступом
b. Паралельність сторін без уступу
c. У вигляді усіченого конуса без уступу
d. У формі циліндра з уступом
*e. У вигляді усіченого конуса з уступом

8. Укажіть, як розташовується відросток одноплечового гнутого утримувального кламера.
a. На вестибулярній поверхні зуба
b. Між екватором зуба та яснами
c. На апроксимальній поверхні зуба
d. -
*e. У базисі протеза на відстані 1-2 мм від моделі

9. До якої групи за класифікацією шин та апаратів належить проста шина Вебера?
a. Наясенних
b. Комбінованих
*c. Зубоясенних
d. Позаротових
e. Назубних

10. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. З дублювальним зубним рядом
c. Пустотілий
d. З обтуратором
e. Має формувальну частину

11. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Внутрішній, посередній, комбінований
b. Зовнішній, посередній, комбінований
c. Посередній, внутрішній, зовнішній
*d. Внутрішній, зовнішній, комбінований
e. -

12. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 4,5 м^2
*b. 4 м^2
c. 3,0 м^2
d. 3,5 м^2
e. 2,5 м^2

13. Як поділяються ложки для відбитків за методом виготовлення?
a. Допоміжні та індивідуальні
b. Робочі та допоміжні
c. Функціональні та складні
d. Складні та розбірні
*e. Індивідуальні та стандартні

14. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
*a. Оклюзійна накладка
b. Дуга протеза
c. Утримувальний кламер
d. Базис протеза
e. Сідло протеза

15. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
b. Імедіат-протез
c. Штучний зуб
*d. Вкладку
e. Коронку

16. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. З'єднати дугу із сідлоподібною частиною, відростком та тілом кламера
b. Для покращення естетичності протеза
c. -
*d. З'єднати дугу із сідлоподібною частиною, утворивши місце ретенції пластмаси
e. Для зміцнення металевого каркаса протеза

17. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для iзоляцiї пластмаси вiд гiпсу
b. Для ізоляції металу вiд пластмаси
c. Для фіксації металопластмасової коронки
*d. Для механічної фіксації між пластмасою та металом
e. Для компенсацiї усадки металу

18. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Механічні зачепи
b. Ретенційні намистини
c. Стоншену зону
*d. Пришийкову гірлянду
e. Потовщену зону

19. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Полімеризатора
b. Артикулятора
c. Вібростолика
*d. Паралелометра
e. Оклюдатора

20. Чим обмежена ніша заглиблення підпоясового простору, що визначається під час проведення паралелометрії?
a. Стержнем паралелометра, поверхнею зуба з боку дефекту та слизовою оболонкою щоки
*b. Стержнем паралелометра, поверхнею зуба з боку дефекту та слизовою оболонкою ясен
c. Сусіднім зубом, поверхнею зуба з боку дефекту та слизовою оболонкою ясен
d. Стержнем паралелометра, слизовою оболонкою ясен та слизовою оболонкою язика
e. Слизовою оболонкою ясен, стержнем паралелометра та екватором сусіднього зуба

21. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Фронтальна
b. Центральна
c. Сагітальна
*d. Трансверзальна
e. Вертикальна

22. Укажіть механічний метод фіксації часткових знімних протезів.
*a. Кламери
b. Присмоктувальні пристрої Рауе
c. Під'язиковий простір
d. Анатомічні утворення
e. Принцип замикаючого клапана

23. Які недоліки мають металокерамічні конструкції?
*a. Значне препарування зубів, можливе стирання зубів-антагоністів
b. Незначне препарування зубів, легко знімаються
c. Алергійні реакції на матеріали протеза, складність виготовлення
d. Недостатня естетичність конструкції, необхідність виготовлення розбірної моделі
e. Нещільне прилягання до кукси зуба, необхідність препарування зубів

24. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Штампування
b. Реструктурування
c. Виливання
*d. Моделювання
e. Копіювання

25. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Сагітальна
b. Діагональна
*c. Точкова
d. Трансверзальна
e. Площинна

26. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Природні зуби фронтальної групи
*b. Слизову оболонку порожнини рота
c. Власне жувальний м'яз порожнини рота
d. Слизову оболонку порожнини рота, природні зуби та жувальні м'язи
e. Природні зуби бічної групи

27. До якого типу належить кламер, що застосовується у разі середнього (типового) розташування межової лінії?
a. Ney 2 - Роуча
b. Ney 4 - Зворотної дії
c. Ney 5 - Кільцевий
d. Ney 3 - Комбінований
*e. Ney 1 - Аккера

28. У якій ділянці зубного ряду показано конструювання зубів на приточуванні?
a. На нижній щелепі в бічному відділі
b. На верхній щелепі в бічному відділі
*c. На верхній щелепі у фронтальному відділі
d. На нижній щелепі у фронтальному відділі
e. На будь-якій ділянці верхньої щелепи

29. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
b. Перекриває зуби наполовину
c. Доходить до рівня шийок зубів
*d. Перекриває зуби на дві третини
e. Перекриває зуби на одну третину

30. У якій стадії дозрівання акрилову пластмасу пакують у кювету під час компресійного пресування?
a. Ниток, що тягнуться
b. Твердій
c. Піскоподібній
d. Гумоподібній
*e. Тістоподібній

31. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. До роботи був прийнятий відбиток, що не відповідає вимогам
b. Помилки під час виготовлення прикусних шаблонів
c. Неправильно були закріплені моделі під час гіпсування в оклюдатор
*d. Визначена передня оклюзія
e. Визначена одна з бічних оклюзій

32. Який інструментарій застосовує технік зубний для замішування гіпсу перед відливанням моделей?
a. Гумові рукавички та металеву миску
b. Прес-кювету та керамічну чашку
c. Вібростолик та гумові рукавички
*d. Гумову чашку та металевий шпатель
e. Ножиці та фрези

33. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
*b. Опорні зуби або одна з опор значно нахилені один до одного в бік дефекту
c. Подовження зубо-альвеолярного відростка в ділянці відсутніх зубів із протилежної щелепи
d. Патологічна стертість природних зубів із заниженням висоти центральної оклюзії
e. Патологічна стертість природних зубів із завищенням висоти центральної оклюзії

34. Що означає термін "адентія"?
a. Збільшення кількості зубів
b. Розміри коронок, що виходять за межі норми в бік збільшення
c. Розміри коронок, що виходять за межі норми в бік зменшення
d. Анатомічно неправильне положення одного або кількох зубів у зубному ряду
*e. Повна або ж часткова відсутність зубів

35. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
*b. Пришийкового уступу
c. Екватора коронкової частини
d. Апроксимальну
e. Жувальної поверхні

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. -
b. Прогенічного співвідношення щелеп
c. Ортогнатичного співвідношення щелеп
*d. Прогнатичного співвідношення щелеп
e. Відкритого прикусу

37. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
b. Інструменти багаторазового використання
c. Інструменти одноразового використання
*d. Усі інструменти та матеріали, які контактують з рановою поверхнею
e. Нові інструменти та матеріали перед застосуванням

38. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Сантиметрову стрічку
b. Товщиномір
*c. Мікрометр
d. Лінійку
e. Штангенциркуль

39. Укажіть умови для застосування замкових кріплень у бюгельних протезах.
a. Значний нахил опорного зуба у вестибулярний бік
b. Значний нахил опорного зуба у бік дефекту
*c. Достатня висота клінічної коронки опорного зуба
d. Низька коронка опорного зуба
e. Значний нахил опорного зуба в оральний бік

40. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
*a. (CaSO_4)_2 · H_2O
b. CaSO_4 · 2H_2O
c. Ca_2SO_4 · 2H_2O
d. Ca_2SO_4 · H_2O_2
e. CaSO_4 · H_2O_2

41. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Комбінований
*b. Прямий
c. Зворотний
d. Зовнішній
e. Внутрішній

42. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Четверта
b. -
c. Третя
d. Друга
*e. Перша

43. Визначте місце розташування тіла утримувального кламера.
a. У базисі протеза вздовж його краю
b. У базисі протеза під штучними зубами
*c. На апроксимальній поверхні зуба
d. На оральній поверхні зуба
e. На вестибулярній поверхні зуба

44. Яка мета вибілювання мостоподібних протезів?
a. Підвищення корозійної стійкості
b. Поліпшення естетичних показників
c. Створення умов для полімеризації
*d. Видалення окалини
e. Усунення нерівності поверхні

45. Укажіть помилки та ускладнення, що виникають під час препарування каріозної порожнини.
a. Неправильний вибір лікарських засобів
b. Недотримання правил асептики та антисептики лікарем
c. Прогресування запального процесу в пульпі
*d. Перфорація дна каріозної порожнини
e. Неправильний вибір пломбувальних матеріалів

46. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Формування
b. Моделювання
c. Підрізання
*d. Окантовування
e. Склеювання

47. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Пластмасові, керамічні, сіталові
b. Силіконові, тіоколові, альгінатні
*c. Фосфатні, силікатні, гіпсові
d. Рослинні, мінеральні, синтетичні
e. Кобальто-хромові, титанові, нікель-хромові

48. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
*a. Отримання відбитка
b. Виготовлення моделі
c. Моделювання вкладки
d. Виготовлення вкладки
e. Відливання вкладки

49. Укажіть, у якій площині відображаються аномалії прикусу за класифікацією Енгля.
a. Діагональній
b. Трансверзальній
c. Оклюзійній
d. Вертикальній
*e. Сагітальній

50. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Напад бронхіальної астми
b. Епілептичний напад
c. Анафілактичний шок
d. Аспіраційна асфіксія
*e. Набряк Квінке

51. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Альгінатний
*b. Силіконовий
c. Цинкоксидевгеноловий
d. Гіпс
e. Термопластичний

52. Яким вимогам мають відповідати сплави, що використовуються в ортопедичній стоматології?
a. Зносостійкість, біологічна індиферентність, мінімальна міцність та пружність, невисока температура плавлення
b. Зносостійкість, висока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, висока пластичність, пружність, мінімальна усадка, висока температура плавлення
e. Антикорозійна стійкість, максимальна усадка, невисока температура плавлення, високі механічні властивості

53. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Зворотний
b. Косий
c. Прямий
d. Обернений
*e. Комбінований

54. Укажіть апарат, що відтворює вертикальні, сагітальні та трансверзальні рухи нижньої щелепи.
a. Бромштром
b. Калота
c. Медіатор
*d. Артикулятор
e. Оклюдатор

55. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Основних
b. Відбиткових
c. Полімерних
*d. Допоміжних
e. Металевих сплавів

56. Назвіть елементи мостоподібного протеза.
a. Проміжна частина та кламери
*b. Опорні елементи та проміжна частина
c. Опорні елементи та базис
d. Опорні елементи та оклюзійна накладка
e. Оклюзійна накладка та проміжна частина

57. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1 мм
b. Не торкається скла на 0,5 мм
c. -
*d. Різальним краєм торкається скла
e. Не торкається скла на 1,5 мм

58. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Опорні
b. Напівкоронки
*c. Тимчасові
d. Відновлювальні
e. Фіксувальні

59. Який діаметр ортодонтичного дроту використовують для виготовлення кламера Адамса?
a. 1,2 мм
*b. 0,6 мм
c. -
d. 1,0 мм
e. 0,8 мм

60. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Компенсаційний
b. Сепараційний
c. Ізоляційний
*d. Покривний
e. Манікюрний

61. Укажіть методи виготовлення штучних коронок.
a. Тимчасові, опорні, постійні
b. Литі, опорні, комбіновані
*c. Штамповані, литі, шляхом полімеризації, шляхом обжигу
d. Штамповані, литі, опорні
e. Тимчасові, штамповані, постійні

62. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, піднебінна дуга, пружина Коффіна
b. Кламери Шварца та Адамса, вестибулярна дуга, протрагуюча пружина
c. Кламери Шварца та Адамса, вестибулярна дуга, пружини Калвеліса
d. Протрагуюча та рукоподібні пружини, пружина Коффіна
*e. Кламери Шварца та Адамса, вестибулярна дуга

63. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Піскоструменеве оброблення каркаса
b. Гальванопластику
*c. Оксидування каркаса
d. Повторне піскоструменеве оброблення каркаса
e. Ультразвукове очищення каркаса

64. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
b. Емалевий, опаковий, дентинний
c. Дентинний, емалевий, опаковий
d. Опаковий, емалевий, дентинний
*e. Опаковий, дентинний, емалевий

65. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
b. 11-15 мм
c. 16-20 мм
d. 3-4 мм
*e. 5-10 мм

66. Недотримання яких правил може спричинити виникнення газової пористості пластмаси?
a. Стабільного тиску
b. Моделювання
*c. Режиму полімеризації
d. Дозування полімеру
e. Дозування мономера

67. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Лавакс
b. Модевакс
*c. Восколіт
d. Липкий
e. Базисний

68. З якою метою на каркас металокерамічної коронки наносять та спікають опак?
*a. Для усунення просвічування металевого каркаса
b. Для збільшення текучості керамічного покриття
c. Для зняття внутрішнього напруження металу
d. Дає можливість з’єднання металу та кераміки
e. Для знежирення каркаса перед нанесенням шарів дентину

69. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
b. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
*c. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
d. Верхні та нижні бічні зуби нахилені назад (орально)
e. Звуження нижнього зубного ряду з віялоподібним положенням та нахилом назад верхніх фронтальних зубів

70. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Фіксувальний
b. Заміщувальний
*c. Репонувальний
d. Комбінований
e. Обтурувальний

71. У наявності якого елемента полягає конструктивна відмінність апарата Хургіної від накушувальної пластинки Катца?
a. Перекидних петель
*b. Ортодонтичного гвинта
c. Базису
d. Кламерів Адамса, Шварца
e. Похилої площини

72. До якого типу пластмас за способом твердіння належить пластмаса "Синма-М"?
a. Фотополімери
b. Пластмаси холодної полімеризації
c. -
*d. Пластмаси гарячої полімеризації
e. Пластмаси подвійного твердіння

73. Що включає індивідуальна профілактика стоматологічних захворювань?
a. Апаратний масаж ясен
b. Професійне чищення зубів
*c. Чищення зубів, раціональне харчування
d. Лікування карієсу та його ускладнень
e. Лікування захворювань пародонта

74. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Моделювального
b. Липкого
c. Універсального
d. Бюгельного
*e. Базисного

75. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Спирт етиловий 70%
*b. Глутаровий альдегід 2,5%
c. Хлорамін 0,1%
d. Перекис водню 5%
e. Вода дистильована

76. Що визначає позначена на восковому валику "лінія усмішки"?
a. Розмір нижньої третини обличчя
*b. Рівень шийок фронтальних зубів
c. Рівень розслаблення м'язів
d. Відстань, на яку розмикаються зубні ряди
e. Відстань між іклами верхньої щелепи

77. Який етап під час виготовлення повного знімного протеза є наступним після визначення центрального співвідношення щелеп?
*a. Гіпсування моделей в оклюдатор чи артикулятор
b. Постановка штучних зубних рядів
c. -
d. Попереднє моделювання базису протеза
e. Остаточне моделювання базису протеза

78. Що забезпечується розширенням формувальних мас під час твердіння та нагрівання?
a. Зменшення дефектів литва
b. Підвищення якості сплаву
*c. Компенсація усадки металу
d. Створення гладкої поверхні
e. Зменшення затрат металу

79. Що вважається найкращим орієнтиром під час моделювання коронки зуба?
a. Штучна коронка однойменного зуба
*b. Однойменний зуб протилежного боку
c. Зуб-антагоніст
d. Однойменний зуб протилежної щелепи
e. Муляж

80. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
b. 0,6 мм
*c. 0,3 мм
d. 0,5 мм
e. 0,7 мм

81. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протеза, естетичний центр, середину альвеолярного відростка, лінії ікол та лінію посмішки
*b. Межі протеза, середину альвеолярного відростка, серединну лінію моделі, ділянки, що підлягають ізоляції
c. Середину альвеолярного відростка, серединну лінію моделі, ділянки, що ізолюють, лінію посмішки
d. Межі протезного поля, середину альвеолярного відростка, лінію ікол, лінію посмішки
e. Межі протезного поля, зіничну лінію, носо-вушну лінію, серединну лінію моделі

82. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Лабільного
b. Напівлабільного
c. Сферичного
*d. Жорсткого
e. Комбінованого

83. Як називається відбиток, який відображає стан тканин протезного ложа під час функції?
a. Анатомічний
b. Активний
c. Демонстраційний
*d. Функціональний
e. Робочий

84. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Природним газом
b. Хлором
c. Метаном
d. Аміаком
*e. Чадним газом

85. У якому вигляді представлений мономер у зубопротезних акрилових пластмасах?
*a. Рідини
b. Порошку
c. Пасти
d. Крему
e. Суспензії

86. Які є види лінійної кламерної фіксації протезів?
a. Точкова, лінійна, площинна
b. Міжальвеолярна, верхньощелепна, нижньощелепна
c. Внутрішньоротова, зовнішньоротова, комбінована
*d. Сагітальна, трансверзальна, діагональна
e. Міжщелепна, однощелепна, позащелепна

87. Укажіть основне застосування липкого воску під час виготовлення протезів у зуботехнічній лабораторії.
*a. Тимчасове склеювання частин протезів перед паянням
b. Гравіювання шийки зуба на гіпсовому стовпчику
c. Моделювання анатомічної форми зуба
d. Виготовлення воскових шаблонів
e. Моделювання проміжної частини незнімних протезів

88. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,3 мм
b. 2,5 мм
*c. 1,5 мм
d. 3,0 мм
e. 0,5 мм

89. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
*a. Телескопічна
b. Комбінована
c. Екваторна
d. Напівкоронка
e. Тричетвертна

90. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
*a. Балкова
b. Кламерна
c. Шарнірна
d. Замкова
e. Телескопічна

91. Укажіть мету оксидування металевого каркаса перед нанесенням керамічної маси.
a. Для усунення просвічування металу
b. Для з'єднання з дентиновим шаром
c. Для знежирення металевого каркаса
*d. Для утворення оксидів та хімічного з'єднання з опаковим шаром
e. Для міцності металевого каркаса

92. Укажіть інгібітори, що використовують для сповільнення реакції кристалізації гіпсу.
a. Метанол, нітрат заліза, сульфат срібла, оксид цинку, ефіри
b. Хлорид натрію, хлорид калію, сульфат натрію, сульфат калію, нітрат калію
c. Хлорид кальцію, сульфат цинку, нітрат срібла, метиловий спирт, хлористий натрій
d. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
*e. Тетраборат натрію, столярний клей, цукор, етиловий спирт

93. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
b. Паянням
*c. Полімеризацією
d. Литтям
e. Спіканням

94. Для моделювання якої частини зубного протеза використовують палички воску "Модевакс" синього кольору?
a. Базису
b. Коронкової
c. Пришийкової
*d. Проміжної
e. Кореневої

95. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
*b. Негативне зображення тканин протезного ложа та прилеглих до нього зон
c. Позитивне об'ємне зображення тканин протезного ложа та прилеглих до нього зон
d. -
e. Частина протеза, у якій укріплюють штучні зуби та фіксувальні елементи

96. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Протез із кламером
c. Протез із ясенним пелотом
d. Протез із телескопічною коронкою
e. Пустотілий протез

97. Яке розташування має цемент у структурі зуба?
a. Знаходиться в ділянці шийки зуба
b. Локалізований у порожнині зуба
*c. Знаходиться на поверхні кореня зуба
d. Знаходиться під шаром емалі
e. Укриває коронку зуба

98. Укажіть масове співвідношення порошку та рідини для приготування пластмасового тіста.
a. 5:1
*b. 2:1
c. 1:1
d. 2:5
e. 2:3

99. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний суглобовий шлях
b. Сагітальний різцевий шлях
*c. Шлях введення протеза
d. Трансверзальний різцевий шлях
e. Шлях виведення протеза

100. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Фізіологічний спокій
b. Висота прикусу
c. Центральна оклюзія
d. Артикуляція
*e. Прикус

101. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
*a. Частковий знімний
b. Умовно знімний
c. Частковий знімний пластинковий
d. Повний знімний
e. Незнімний

102. Укажіть, хто позначає межі місця ізоляції піднебінного торуса на гіпсовій моделі.
a. Сестра медична кабінету
b. Адміністратор клініки
c. Технік зубний
d. Пацієнт
*e. Лікар-стоматолог-ортопед

103. Який кламер має розщеплені Т-подібні плечі?
a. Аккера
*b. Роуча
c. Джексона
d. Березовського
e. Бонвіля

104. Укажіть, які пластмаси належать до базисних.
a. Стадонт, Фторакс, Акрел
*b. Фторакс, Етакрил, Акрел
c. Карбопласт, Протакрил, Редонт
d. Карбопласт, Фторакс, Протакрил
e. Редонт, Етакрил, Протакрил

105. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
*a. Недостатній об'єм маси, що полімеризується
b. Збільшення об'єму маси, що полімеризується
c. Надлишок мономера в масі
d. Недостатня кількість мономера
e. Випаровування мономера всередині формувальної маси, що полімеризується

106. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
*a. Застосувати прийом Геймліха
b. Закинути голову назад
c. Стимулювати кашель
d. Увести повітровід
e. Підняти його руки вгору

107. Які компоненти є основними в стоматологічних фарфорових масах?
*a. Каолін, кварц, польовий шпат
b. Каолін, тальк, боратне скло
c. Каолін, гіпс, корунд
d. Каолін, кварц, апатит
e. Каолін, кварц, гіпс

108. Якими конструкційними елементами зумовлена сила дії механічно діючих ортодонтичних апаратів?
a. Плечем, відростком, тілом
b. Базисом, щитом, пелотом
*c. Дугою, пружиною, гвинтом
d. Пелотом, кільцем, петлею
e. Лігатурою, накладкою, площиною

109. У якому разі багатоланковий кламер застосовується як дуга бюгельного протеза на нижню щелепу?
a. Значної двосторонньої конвергенції бічних зубів
b. Глибокого дна ротової порожнини
c. Глибокого прикусу
d. Значного нахилу альвеолярного відростка вперед
*e. Малого простору між дном ротової порожнини та ясенним краєм

110. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Моделювальний шпатель
c. Мікрометр
d. Металевий молоточок
e. Корнцанг

111. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Неправильно визначена центральна оклюзія
b. Помилка під час виготовлення прикусних шаблонів
c. Помилка під час гіпсування моделей в оклюдатор
*d. Неправильно визначена міжальвеолярна висота
e. Помилка під час конструювання штучного зубного ряду

112. Які види робіт потребують виготовлення розбірної комбінованої моделі?
*a. Суцільнолиті, керамічні та металокерамічні незнімні протези
b. Повні знімні та металокерамічні незнімні протези
c. Часткові знімні та бюгельні протези
d. Бюгельні протези з опорою на телескопічні коронки
e. Повні знімні протези

113. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Опорних кламерів
*b. Телескопічних коронок
c. Утримувальних кламерів
d. Екваторних коронок
e. Пластмасових коронок

114. Який головний недолік мостоподібного протеза з пластмаси?
a. Недостатня фіксація
b. Низька косметичність
c. Висока вартість
d. Складність виготовлення
*e. Низька міцність

115. Яке обладнання застосовують для спікання фарфорових коронок?
a. Відкрите полум'я
b. Звичайну муфельну піч
c. Високочастотну піч
*d. Спеціальну піч із вакуумом
e. Сухожарову шафу

116. Якою має бути форма поперечного перетину дуги бюгельного протеза на нижній щелепі?
a. Напівкругла, трикутна, напівовальна
b. Напівкругла, прямокутна, пласка
c. Напівкругла, напівгрушеподібна, прямокутна
d. Напівгрушеподібна, квадратна, напівовальна
*e. Напівовальна, напівкругла, напівгрушеподібна

117. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
*a. Муфта
b. Кільце
c. Штифт
d. Ливник
e. Повітровід

118. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Шинувальні
b. Опорні
c. Тимчасові
d. Відновні
*e. Фіксувальні

119. Під час виготовлення штампованих коронок використовують апарат "Самсон". Яке його призначення?
a. Зменшення товщини стінки гільзи
b. Збільшення розміру гільзи
c. Зняття наклепу
*d. Зменшення діаметра гільзи
e. Шліфування коронки

120. Під час роботи технік зубний використовує фінагель. Укажіть його призначення.
a. Ніж для роботи з гіпсом
*b. Виріз для обрізання моделей
c. Шпатель для замішування гіпсу
d. Ємкість для замішування пластмаси
e. Скальпель для зрізання воску

121. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
*a. Стирання облицювального матеріалу
b. Щільне прилягання коронки
c. Біоінертні властивості
d. Необхідність полірування конструкції
e. Низькі естетичні характеристики

122. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Промивну
b. Сідлоподібну
c. Довільну
d. Комбіновану
*e. Дотичну

123. Який прикус характеризується висуванням нижньої щелепи вперед?
a. Відкритий
b. Прогнатія
c. Глибокий
d. Прямий
*e. Прогенія

124. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Гіпсування моделей в артикулятор
b. Литво
c. Оброблення та припасування на моделі
*d. Виготовлення моделей
e. Моделювання воскової репродукції

125. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису на піднебінні верхнього протеза
b. Заниженою висотою прикусу
c. Збільшенням меж базису протеза на нижній щелепі в під'язиковій ділянці
*d. Завищеною висотою прикусу
e. Обмеженням простору для язика

126. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
*a. 3
b. 2
c. 2,5
d. 4
e. 4,5

127. Укажіть, що наносять на кінцевому лабораторному етапі виготовлення керамічної коронки?
*a. Глазур
b. Плечову масу
c. Емаль
d. Покривний лак
e. Дентин

128. Зміщення якого уламка при двобічному ментальному переломі може спричинити асфіксію у потерпілого?
a. Великого
b. -
c. Малого
d. Бічних
*e. Середнього

129. Укажіть, які каталізатори можуть застосовуватися для прискорення реакції кристалізації гіпсу.
a. Хлорид кальцію, сульфат цинку, нітрат срібла, цукор, метанол
b. Метанол, столярний клей, метиловий спирт, поліпропіленгліколь
*c. Хлорид натрію, хлорид калію, сульфат калію, сульфат натрію, нітрат калію
d. Тетраборат кальцію, етиловий спирт, цукор, сульфат кальцію
e. Тетраборат натрію, столярний клей, цукор, етиловий спирт

130. У якій кімнаті зубопротезної лабораторії проводять приготування пластмасового тіста?
a. Полірувальній кімнаті за наявності місцевої витяжки
*b. Полімеризаційній кімнаті у витяжній шафі
c. Будь-якій кімнаті за наявності загальної витяжки
d. Паяльній кімнаті у витяжній шафі
e. Основній кімнаті за наявності місцевої витяжки

131. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
*a. Шорстка однорідна матова поверхня
b. Гладка однорідна неблискуча поверхня
c. Гладка однорідна блискуча поверхня
d. Шорстка однорідна блискуча поверхня
e. Шорстка однорідна нематова поверхня

132. Із яких компонентів складаються замкові кріплення бюгельного протеза?
a. Кламера, патриці, матриці
*b. Патриці та матриці
c. Патриці та кнопки
d. Патриці та телескопа
e. Матриці та кнопки

133. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Зростає поступово
b. Не змінюється
c. Рівномірне
*d. Зменшене
e. Збільшене

134. Застосування якого приладу є необхідною умовою для виготовлення вогнетривкої моделі?
a. Муфельної печі
b. Центрифуги
*c. Вібростолика
d. Піскоструменевого апарата
e. Паяльного апарата

135. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Круглі пластинки, діаметром 82 мм і товщиною 0,5 мм, рожевого кольору
c. Ланцетоподібні палички, 82x8,5x1,8 мм, темно-жовтого кольору
d. Чотиригранні призми, 70x80x5 мм, білого кольору
*e. Прямокутні пластинки, 170x80x1,8 мм, рожевого кольору

136. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Пологий, грушеподібний, поперековий
*b. Пологий, прямовисний, з навісом
c. Прямовисний, поперековий, з навісом
d. Пологий, поперековий, прямокутний
e. Прямокутний, прямовисний, з навісом

137. Яку функцію виконують ретенційні ортодонтичні апарати?
a. Запобігають можливому розвитку аномалій
b. Усувають сформовані зубо-щелепні аномалії
c. Нормалізують функцію дихання
d. Нормалізують функцію ковтання
*e. Закріплюють результати ортодонтичного лікування

138. Яким чином край штучної коронки має охоплювати шийку природного зуба?
a. З одного боку
*b. Щільно
c. Довільно
d. Не повинен охоплювати шийку зуба, мати зазор до 1 мм
e. Не повинен охоплювати шийку зуба, мати зазор до 2 мм

139. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Жирова
*b. Периферійна фіброзна
c. Залозиста
d. Медіанна фіброзна
e. -

140. Чому для виготовлення зубних протезів застосовують сплави, а не чисті метали?
*a. Чисті метали не відповідають вимогам до конструкційних матеріалів
b. Сплави дешевші за чисті метали
c. Сплави більш стійкі до корозії
d. Сплави легше обробляються
e. Чисті метали недостатньо міцні

141. Укажіть, до апаратів якої дії належить капа Шварца.
a. Комбінованих
b. Ретенційних
c. Профілактичних
d. Механічних
*e. Функціональних

142. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Імедіат-протез
b. Частковий знімний пластинковий
c. Бюгельний
d. Повний знімний пластинковий
*e. Мостоподібний

143. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Фрезерувальним станком
b. Оклюдатором
*c. Тримером
d. Кюветою
e. Полімеризатором

144. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
*a. Центральній
b. Бічній лівій
c. Задній
d. Бічній правій
e. Передній

145. Які показання існують до виготовлення штучних коронок?
a. Для опори мостоподібного протеза
*b. Відновлення зруйнованої коронкової частини зуба та опори мостоподібного протеза
c. Відновлення зруйнованої вестибулярної поверхні зуба та опори мостоподібного протеза
d. Відновлення зруйнованої апроксимальної поверхні зуба
e. Відновлення естетичної норми

146. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Центральна оклюзія
b. Оклюзійна крива
c. Фізіологічний прикус
*d. Зубощелепний сегмент
e. Скронево-нижньощелепний суглоб

147. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Адгезії
b. Хімічного з'єднання
*c. Механічного з'єднання
d. Гальванізації
e. Комбінованого з'єднання

148. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Холодну полімеризацію
b. Лиття
c. Штампування
d. Гарячу полімеризацію
*e. Комп'ютерне фрезерування

149. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на 1/3 їх товщини від середини гребеня
b. Зі зміщенням у присінковому напрямку на всю їх товщину від середини гребеня
c. Зі зміщенням у піднебінному напрямку на 2/3 їх товщини від середини гребеня
d. Зі зміщенням у піднебінному напрямку на всю їх товщину від середини гребеня
*e. Зі зміщенням у присінковому напрямку на 2/3 їх товщини від середини гребеня

150. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 5 клас
*b. 4 клас
c. 1 клас
d. 2 клас
e. 3 клас

