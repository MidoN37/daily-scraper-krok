1. Який етап під час виготовлення повного знімного протеза є наступним після визначення центрального співвідношення щелеп?
*a. Гіпсування моделей в оклюдатор чи артикулятор
b. Постановка штучних зубних рядів
c. Остаточне моделювання базису протеза
d. -
e. Попереднє моделювання базису протеза

2. Яка мета вибілювання мостоподібних протезів?
*a. Видалення окалини
b. Поліпшення естетичних показників
c. Усунення нерівності поверхні
d. Створення умов для полімеризації
e. Підвищення корозійної стійкості

3. Що вважається найкращим орієнтиром під час моделювання коронки зуба?
a. Муляж
b. Зуб-антагоніст
c. Однойменний зуб протилежної щелепи
d. Штучна коронка однойменного зуба
*e. Однойменний зуб протилежного боку

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Моделювання вкладки
*b. Отримання відбитка
c. Виготовлення вкладки
d. Виготовлення моделі
e. Відливання вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Частковий знімний пластинковий
b. Незнімний
c. Повний знімний
d. Умовно знімний
*e. Частковий знімний

6. Чим обмежена ніша заглиблення підпоясового простору, що визначається під час проведення паралелометрії?
a. Стержнем паралелометра, слизовою оболонкою ясен та слизовою оболонкою язика
b. Стержнем паралелометра, поверхнею зуба з боку дефекту та слизовою оболонкою щоки
c. Слизовою оболонкою ясен, стержнем паралелометра та екватором сусіднього зуба
*d. Стержнем паралелометра, поверхнею зуба з боку дефекту та слизовою оболонкою ясен
e. Сусіднім зубом, поверхнею зуба з боку дефекту та слизовою оболонкою ясен

7. Укажіть механічний метод фіксації часткових знімних протезів.
a. Присмоктувальні пристрої Рауе
*b. Кламери
c. Принцип замикаючого клапана
d. Під'язиковий простір
e. Анатомічні утворення

8. Які компоненти є основними в стоматологічних фарфорових масах?
a. Каолін, гіпс, корунд
b. Каолін, кварц, апатит
c. Каолін, кварц, гіпс
d. Каолін, тальк, боратне скло
*e. Каолін, кварц, польовий шпат

9. Які недоліки мають металокерамічні конструкції?
a. Незначне препарування зубів, легко знімаються
b. Нещільне прилягання до кукси зуба, необхідність препарування зубів
c. Недостатня естетичність конструкції, необхідність виготовлення розбірної моделі
d. Алергійні реакції на матеріали протеза, складність виготовлення
*e. Значне препарування зубів, можливе стирання зубів-антагоністів

10. Із яких компонентів складаються замкові кріплення бюгельного протеза?
a. Матриці та кнопки
b. Патриці та телескопа
*c. Патриці та матриці
d. Патриці та кнопки
e. Кламера, патриці, матриці

11. У якому вигляді представлений мономер у зубопротезних акрилових пластмасах?
a. Суспензії
b. Крему
*c. Рідини
d. Порошку
e. Пасти

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
b. Полімеризатором
*c. Тримером
d. Кюветою
e. Фрезерувальним станком

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
*a. Обробку шліфувальними кругами та абразивними головками
b. Ультразвукову обробку
c. Обробку етиловим ефіром
d. Оксидування
e. Піскоструменеву обробку

14. У якій ділянці зубного ряду показано конструювання зубів на приточуванні?
a. На верхній щелепі в бічному відділі
b. На нижній щелепі в бічному відділі
c. На нижній щелепі у фронтальному відділі
*d. На верхній щелепі у фронтальному відділі
e. На будь-якій ділянці верхньої щелепи

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Екватора коронкової частини
b. Ділянку ясен
*c. Пришийкового уступу
d. Жувальної поверхні
e. Апроксимальну

16. Під час роботи технік зубний використовує фінагель. Укажіть його призначення.
a. Скальпель для зрізання воску
b. Ніж для роботи з гіпсом
*c. Виріз для обрізання моделей
d. Ємкість для замішування пластмаси
e. Шпатель для замішування гіпсу

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Напівкоронка
b. Тричетвертна
*c. Телескопічна
d. Екваторна
e. Комбінована

18. Які види робіт потребують виготовлення розбірної комбінованої моделі?
a. Повні знімні протези
b. Бюгельні протези з опорою на телескопічні коронки
c. Часткові знімні та бюгельні протези
*d. Суцільнолиті, керамічні та металокерамічні незнімні протези
e. Повні знімні та металокерамічні незнімні протези

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Синма-М
*b. Редонт
c. Етакрил-02
d. Фторакс
e. Бакрил

20. Яка оклюзійна крива проходить через жувальні поверхні молярів з правого та лівого боків у поперечному напрямку?
*a. Трансверзальна
b. Фронтальна
c. Вертикальна
d. Сагітальна
e. Центральна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Повітровід
*b. Муфта
c. Кільце
d. Штифт
e. Ливник

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Природні зуби фронтальної групи
b. Слизову оболонку порожнини рота, природні зуби та жувальні м'язи
*c. Слизову оболонку порожнини рота
d. Власне жувальний м'яз порожнини рота
e. Природні зуби бічної групи

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Основних
*b. Допоміжних
c. Полімерних
d. Відбиткових
e. Металевих сплавів

24. Який інструментарій застосовує технік зубний для замішування гіпсу перед відливанням моделей?
a. Гумові рукавички та металеву миску
b. Прес-кювету та керамічну чашку
*c. Гумову чашку та металевий шпатель
d. Ножиці та фрези
e. Вібростолик та гумові рукавички

25. Укажіть, у якій площині відображаються аномалії прикусу за класифікацією Енгля.
a. Оклюзійній
b. Трансверзальній
*c. Сагітальній
d. Вертикальній
e. Діагональній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Телескопічна
b. Замкова
*c. Балкова
d. Шарнірна
e. Кламерна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Шорстка однорідна нематова поверхня
b. Шорстка однорідна блискуча поверхня
*c. Шорстка однорідна матова поверхня
d. Гладка однорідна неблискуча поверхня
e. Гладка однорідна блискуча поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Недостатня кількість мономера
b. Випаровування мономера всередині формувальної маси, що полімеризується
c. Надлишок мономера в масі
d. Збільшення об'єму маси, що полімеризується
*e. Недостатній об'єм маси, що полімеризується

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Оклюдатора
b. Артикулятора
*c. Паралелометра
d. Полімеризатора
e. Вібростолика

30. Укажіть, до апаратів якої дії належить капа Шварца.
a. Комбінованих
b. Профілактичних
c. Механічних
d. Ретенційних
*e. Функціональних

31. Визначте місце розташування тіла утримувального кламера.
a. На оральній поверхні зуба
b. На вестибулярній поверхні зуба
*c. На апроксимальній поверхні зуба
d. У базисі протеза вздовж його краю
e. У базисі протеза під штучними зубами

32. З якою метою на каркас металокерамічної коронки наносять та спікають опак?
a. Для збільшення текучості керамічного покриття
b. Для знежирення каркаса перед нанесенням шарів дентину
c. Дає можливість з’єднання металу та кераміки
d. Для зняття внутрішнього напруження металу
*e. Для усунення просвічування металевого каркаса

33. Яке розташування має цемент у структурі зуба?
a. Укриває коронку зуба
b. Локалізований у порожнині зуба
c. Знаходиться в ділянці шийки зуба
d. Знаходиться під шаром емалі
*e. Знаходиться на поверхні кореня зуба

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
*a. Периферійна фіброзна
b. Жирова
c. -
d. Медіанна фіброзна
e. Залозиста

35. Укажіть масове співвідношення порошку та рідини для приготування пластмасового тіста.
a. 1:1
*b. 2:1
c. 2:3
d. 2:5
e. 5:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
*a. Прогнатичного співвідношення щелеп
b. -
c. Відкритого прикусу
d. Ортогнатичного співвідношення щелеп
e. Прогенічного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
*a. Зменшене
b. Не змінюється
c. Збільшене
d. Рівномірне
e. Зростає поступово

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Увести повітровід
b. Стимулювати кашель
c. Закинути голову назад
d. Підняти його руки вгору
*e. Застосувати прийом Геймліха

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час конструювання штучного зубного ряду
b. Помилка під час гіпсування моделей в оклюдатор
c. Помилка під час виготовлення прикусних шаблонів
d. Неправильно визначена центральна оклюзія
*e. Неправильно визначена міжальвеолярна висота

40. Укажіть, що наносять на кінцевому лабораторному етапі виготовлення керамічної коронки?
a. Емаль
b. Покривний лак
*c. Глазур
d. Дентин
e. Плечову масу

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Сепараційний
*b. Покривний
c. Ізоляційний
d. Манікюрний
e. Компенсаційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. -
*b. З'єднати дугу із сідлоподібною частиною, утворивши місце ретенції пластмаси
c. З'єднати дугу із сідлоподібною частиною, відростком та тілом кламера
d. Для покращення естетичності протеза
e. Для зміцнення металевого каркаса протеза

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Підрізання
b. Формування
c. Склеювання
*d. Окантовування
e. Моделювання

44. Укажіть, які пластмаси належать до базисних.
a. Стадонт, Фторакс, Акрел
b. Редонт, Етакрил, Протакрил
c. Карбопласт, Фторакс, Протакрил
*d. Фторакс, Етакрил, Акрел
e. Карбопласт, Протакрил, Редонт

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для фіксації металопластмасової коронки
b. Для iзоляцiї пластмаси вiд гiпсу
c. Для ізоляції металу вiд пластмаси
*d. Для механічної фіксації між пластмасою та металом
e. Для компенсацiї усадки металу

46. Яка послідовність нанесення шарів керамічного покриття на металевий каркас мостоподібного протеза?
a. Емалевий, опаковий, дентинний
b. Дентинний, емалевий, опаковий
c. Опаковий, емалевий, дентинний
d. Емалевий, дентинний, опаковий
*e. Опаковий, дентинний, емалевий

47. Якою має бути форма поперечного перетину дуги бюгельного протеза на нижній щелепі?
a. Напівгрушеподібна, квадратна, напівовальна
b. Напівкругла, прямокутна, пласка
c. Напівкругла, напівгрушеподібна, прямокутна
d. Напівкругла, трикутна, напівовальна
*e. Напівовальна, напівкругла, напівгрушеподібна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
*a. Внутрішній, зовнішній, комбінований
b. Посередній, внутрішній, зовнішній
c. Зовнішній, посередній, комбінований
d. Внутрішній, посередній, комбінований
e. -

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
b. Пластичність
*c. Міцність
d. Пружність
e. Твердість

50. Як називається відбиток, який відображає стан тканин протезного ложа під час функції?
a. Активний
b. Анатомічний
c. Демонстраційний
d. Робочий
*e. Функціональний

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 3,0 мм
b. 2,5 мм
c. 0,5 мм
d. 0,3 мм
*e. 1,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Липкого
b. Універсального
c. Моделювального
d. Бюгельного
*e. Базисного

53. Який прикус характеризується висуванням нижньої щелепи вперед?
a. Глибокий
b. Прогнатія
c. Прямий
d. Відкритий
*e. Прогенія

54. Застосування якого приладу є необхідною умовою для виготовлення вогнетривкої моделі?
a. Паяльного апарата
b. Піскоструменевого апарата
c. Центрифуги
d. Муфельної печі
*e. Вібростолика

55. Які є види лінійної кламерної фіксації протезів?
*a. Сагітальна, трансверзальна, діагональна
b. Міжщелепна, однощелепна, позащелепна
c. Внутрішньоротова, зовнішньоротова, комбінована
d. Міжальвеолярна, верхньощелепна, нижньощелепна
e. Точкова, лінійна, площинна

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · H_2O_2
*b. (CaSO_4)_2 · H_2O
c. CaSO_4 · 2H_2O
d. Ca_2SO_4 · 2H_2O
e. CaSO_4 · H_2O_2

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Комбінований
b. Фіксувальний
*c. Репонувальний
d. Обтурувальний
e. Заміщувальний

58. Яким чином край штучної коронки має охоплювати шийку природного зуба?
*a. Щільно
b. Не повинен охоплювати шийку зуба, мати зазор до 2 мм
c. Не повинен охоплювати шийку зуба, мати зазор до 1 мм
d. Довільно
e. З одного боку

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
b. 11-15 мм
c. 3-4 мм
d. 16-20 мм
*e. 5-10 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
*a. Визначена передня оклюзія
b. Неправильно були закріплені моделі під час гіпсування в оклюдатор
c. Визначена одна з бічних оклюзій
d. Помилки під час виготовлення прикусних шаблонів
e. До роботи був прийнятий відбиток, що не відповідає вимогам

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
*a. Шлях введення протеза
b. Сагітальний різцевий шлях
c. Шлях виведення протеза
d. Сагітальний суглобовий шлях
e. Трансверзальний різцевий шлях

62. Який діаметр ортодонтичного дроту використовують для виготовлення кламера Адамса?
a. 0,8 мм
b. 1,2 мм
c. -
d. 1,0 мм
*e. 0,6 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
*a. Прямий
b. Комбінований
c. Внутрішній
d. Зворотний
e. Зовнішній

64. Який головний недолік мостоподібного протеза з пластмаси?
a. Низька косметичність
b. Складність виготовлення
*c. Низька міцність
d. Недостатня фіксація
e. Висока вартість

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Комбіновану
b. Сідлоподібну
c. Промивну
d. Довільну
*e. Дотичну

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Пластмасові, керамічні, сіталові
b. Рослинні, мінеральні, синтетичні
c. Силіконові, тіоколові, альгінатні
*d. Фосфатні, силікатні, гіпсові
e. Кобальто-хромові, титанові, нікель-хромові

67. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
*b. Лікар-стоматолог-ортопед
c. Сестра медична кабінету
d. Технік зубний
e. Адміністратор клініки

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Коронку
b. Імедіат-протез
c. Капу
*d. Вкладку
e. Штучний зуб

69. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
b. Патологічна стертість природних зубів із завищенням висоти центральної оклюзії
*c. Опорні зуби або одна з опор значно нахилені один до одного в бік дефекту
d. Подовження зубо-альвеолярного відростка в ділянці відсутніх зубів із протилежної щелепи
e. Патологічна стертість природних зубів із заниженням висоти центральної оклюзії

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
*a. Пришийкову гірлянду
b. Потовщену зону
c. Стоншену зону
d. Механічні зачепи
e. Ретенційні намистини

71. Назвіть елементи мостоподібного протеза.
a. Оклюзійна накладка та проміжна частина
*b. Опорні елементи та проміжна частина
c. Проміжна частина та кламери
d. Опорні елементи та оклюзійна накладка
e. Опорні елементи та базис

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Відновлювальні
b. Опорні
*c. Тимчасові
d. Напівкоронки
e. Фіксувальні

73. Що забезпечується розширенням формувальних мас під час твердіння та нагрівання?
*a. Компенсація усадки металу
b. Зменшення затрат металу
c. Підвищення якості сплаву
d. Зменшення дефектів литва
e. Створення гладкої поверхні

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
*a. Сплав
b. Сполука
c. Композиція
d. Елемент
e. Полімер

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Виливання
*b. Моделювання
c. Реструктурування
d. Копіювання
e. Штампування

76. Що означає термін "адентія"?
*a. Повна або ж часткова відсутність зубів
b. Анатомічно неправильне положення одного або кількох зубів у зубному ряду
c. Розміри коронок, що виходять за межі норми в бік збільшення
d. Збільшення кількості зубів
e. Розміри коронок, що виходять за межі норми в бік зменшення

77. Яким вимогам мають відповідати сплави, що використовуються в ортопедичній стоматології?
a. Зносостійкість, висока температура плавлення, високі механічні властивості
b. Антикорозійна стійкість, максимальна усадка, невисока температура плавлення, високі механічні властивості
c. Зносостійкість, біологічна індиферентність, мінімальна міцність та пружність, невисока температура плавлення
*d. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
e. Зносостійкість, висока пластичність, пружність, мінімальна усадка, висока температура плавлення

78. Зміщення якого уламка при двобічному ментальному переломі може спричинити асфіксію у потерпілого?
a. Великого
b. Бічних
c. -
d. Малого
*e. Середнього

79. Яку функцію виконують ретенційні ортодонтичні апарати?
a. Усувають сформовані зубо-щелепні аномалії
b. Нормалізують функцію дихання
*c. Закріплюють результати ортодонтичного лікування
d. Нормалізують функцію ковтання
e. Запобігають можливому розвитку аномалій

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Центральна оклюзія
b. Скронево-нижньощелепний суглоб
*c. Зубощелепний сегмент
d. Фізіологічний прикус
e. Оклюзійна крива

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
b. Верхні та нижні бічні зуби нахилені назад (орально)
c. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
d. Звуження нижнього зубного ряду з віялоподібним положенням та нахилом назад верхніх фронтальних зубів
*e. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають

82. У наявності якого елемента полягає конструктивна відмінність апарата Хургіної від накушувальної пластинки Катца?
a. Перекидних петель
b. Базису
c. Кламерів Адамса, Шварца
*d. Ортодонтичного гвинта
e. Похилої площини

83. Укажіть мету оксидування металевого каркаса перед нанесенням керамічної маси.
*a. Для утворення оксидів та хімічного з'єднання з опаковим шаром
b. Для знежирення металевого каркаса
c. Для міцності металевого каркаса
d. Для з'єднання з дентиновим шаром
e. Для усунення просвічування металу

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 3 клас
b. 5 клас
c. 1 клас
*d. 4 клас
e. 2 клас

85. Під час виготовлення штампованих коронок використовують апарат "Самсон". Яке його призначення?
a. Збільшення розміру гільзи
b. Шліфування коронки
c. Зняття наклепу
d. Зменшення товщини стінки гільзи
*e. Зменшення діаметра гільзи

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. -
b. Третя
c. Четверта
d. Друга
*e. Перша

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У вигляді усіченого конуса без уступу
b. Паралельність сторін з уступом
c. Паралельність сторін без уступу
*d. У вигляді усіченого конуса з уступом
e. У формі циліндра з уступом

88. Який кламер має розщеплені Т-подібні плечі?
a. Джексона
*b. Роуча
c. Березовського
d. Бонвіля
e. Аккера

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Моделювальний шпатель
c. Мікрометр
d. Металевий молоточок
e. Корнцанг

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1 мм
b. Не торкається скла на 0,5 мм
*c. Різальним краєм торкається скла
d. Не торкається скла на 1,5 мм
e. -

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
b. 0,5 мм
c. 0,7 мм
d. 0,6 мм
*e. 0,3 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Відновні
b. Опорні
c. Шинувальні
*d. Фіксувальні
e. Тимчасові

93. У якій стадії дозрівання акрилову пластмасу пакують у кювету під час компресійного пресування?
a. Ниток, що тягнуться
b. Гумоподібній
*c. Тістоподібній
d. Піскоподібній
e. Твердій

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
*b. Набряк Квінке
c. Анафілактичний шок
d. Аспіраційна асфіксія
e. Напад бронхіальної астми

95. Укажіть інгібітори, що використовують для сповільнення реакції кристалізації гіпсу.
*a. Тетраборат натрію, столярний клей, цукор, етиловий спирт
b. Хлорид натрію, хлорид калію, сульфат натрію, сульфат калію, нітрат калію
c. Метанол, нітрат заліза, сульфат срібла, оксид цинку, ефіри
d. Хлорид кальцію, сульфат цинку, нітрат срібла, метиловий спирт, хлористий натрій
e. Метиловий спирт, тетраборат кальцію, поліпропиленгліколь, сульфатна кислота, сульфід тетраборату

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у піднебінному напрямку на всю їх товщину від середини гребеня
b. Зі зміщенням у піднебінному напрямку на 2/3 їх товщини від середини гребеня
c. Зі зміщенням у присінковому напрямку на всю їх товщину від середини гребеня
*d. Зі зміщенням у присінковому напрямку на 2/3 їх товщини від середини гребеня
e. Зі зміщенням у присінковому напрямку на 1/3 їх товщини від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
*a. Комбінований
b. Зворотний
c. Прямий
d. Косий
e. Обернений

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Гальванізації
b. Хімічного з'єднання
*c. Механічного з'єднання
d. Комбінованого з'єднання
e. Адгезії

99. Дайте визначення поняттю відбиток.
*a. Негативне зображення тканин протезного ложа та прилеглих до нього зон
b. Позитивне об'ємне зображення тканин протезного ложа та прилеглих до нього зон
c. Позитивне об'ємне зображення зубного ряду та прилеглих до нього зон
d. -
e. Частина протеза, у якій укріплюють штучні зуби та фіксувальні елементи

100. Укажіть помилки та ускладнення, що виникають під час препарування каріозної порожнини.
*a. Перфорація дна каріозної порожнини
b. Неправильний вибір лікарських засобів
c. Неправильний вибір пломбувальних матеріалів
d. Прогресування запального процесу в пульпі
e. Недотримання правил асептики та антисептики лікарем

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
b. Спіканням
c. Паянням
d. Литтям
*e. Полімеризацією

102. До якої групи за класифікацією шин та апаратів належить проста шина Вебера?
a. Комбінованих
*b. Зубоясенних
c. Наясенних
d. Назубних
e. Позаротових

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
b. Збільшенням меж базису протеза на нижній щелепі в під'язиковій ділянці
c. Заниженою висотою прикусу
*d. Завищеною висотою прикусу
e. Збільшенням меж базису на піднебінні верхнього протеза

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Моделювання воскової репродукції
b. Оброблення та припасування на моделі
*c. Виготовлення моделей
d. Гіпсування моделей в артикулятор
e. Литво

105. Укажіть умови для застосування замкових кріплень у бюгельних протезах.
a. Значний нахил опорного зуба в оральний бік
b. Значний нахил опорного зуба у вестибулярний бік
c. Значний нахил опорного зуба у бік дефекту
d. Низька коронка опорного зуба
*e. Достатня висота клінічної коронки опорного зуба

106. До якого типу пластмас за способом твердіння належить пластмаса "Синма-М"?
*a. Пластмаси гарячої полімеризації
b. Фотополімери
c. Пластмаси подвійного твердіння
d. Пластмаси холодної полімеризації
e. -

107. Які показання існують до виготовлення штучних коронок?
a. Відновлення зруйнованої апроксимальної поверхні зуба
b. Для опори мостоподібного протеза
*c. Відновлення зруйнованої коронкової частини зуба та опори мостоподібного протеза
d. Відновлення зруйнованої вестибулярної поверхні зуба та опори мостоподібного протеза
e. Відновлення естетичної норми

108. Укажіть, які каталізатори можуть застосовуватися для прискорення реакції кристалізації гіпсу.
a. Хлорид кальцію, сульфат цинку, нітрат срібла, цукор, метанол
b. Метанол, столярний клей, метиловий спирт, поліпропіленгліколь
*c. Хлорид натрію, хлорид калію, сульфат калію, сульфат натрію, нітрат калію
d. Тетраборат кальцію, етиловий спирт, цукор, сульфат кальцію
e. Тетраборат натрію, столярний клей, цукор, етиловий спирт

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямокутний, прямовисний, з навісом
*b. Пологий, прямовисний, з навісом
c. Пологий, поперековий, прямокутний
d. Прямовисний, поперековий, з навісом
e. Пологий, грушеподібний, поперековий

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. Має формувальну частину
b. З обтуратором
*c. Розбірний
d. З дублювальним зубним рядом
e. Пустотілий

111. Для моделювання якої частини зубного протеза використовують палички воску "Модевакс" синього кольору?
a. Базису
b. Коронкової
*c. Проміжної
d. Кореневої
e. Пришийкової

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Цинкоксидевгеноловий
b. Термопластичний
c. Альгінатний
*d. Силіконовий
e. Гіпс

113. Які спеціальні інструменти використовують для визначення величини заглиблення (ніші) під час проведення паралелометрії?
*a. Калібри
b. Керамічні штифти
c. Фрезерувальні головки
d. Мікрометри
e. Горизонтальні кронштейни

114. Чому для виготовлення зубних протезів застосовують сплави, а не чисті метали?
a. Чисті метали недостатньо міцні
b. Сплави дешевші за чисті метали
c. Сплави легше обробляються
d. Сплави більш стійкі до корозії
*e. Чисті метали не відповідають вимогам до конструкційних матеріалів

115. Яке обладнання застосовують для спікання фарфорових коронок?
a. Відкрите полум'я
b. Сухожарову шафу
c. Звичайну муфельну піч
d. Високочастотну піч
*e. Спеціальну піч із вакуумом

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
*b. Перекриває зуби на дві третини
c. Перекриває зуби наполовину
d. Доходить до рівня шийок зубів
e. Перекриває зуби на одну третину

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Пустотілий протез
b. Протез із ясенним пелотом
c. Протез із телескопічною коронкою
d. Протез із кламером
*e. Протез із шарніром

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Напівлабільного
b. Лабільного
c. Комбінованого
d. Сферичного
*e. Жорсткого

119. У якому разі багатоланковий кламер застосовується як дуга бюгельного протеза на нижню щелепу?
a. Глибокого прикусу
b. Значного нахилу альвеолярного відростка вперед
c. Глибокого дна ротової порожнини
d. Значної двосторонньої конвергенції бічних зубів
*e. Малого простору між дном ротової порожнини та ясенним краєм

120. Що включає індивідуальна профілактика стоматологічних захворювань?
a. Професійне чищення зубів
b. Апаратний масаж ясен
c. Лікування захворювань пародонта
d. Лікування карієсу та його ускладнень
*e. Чищення зубів, раціональне харчування

121. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
b. Липкий
c. Модевакс
*d. Восколіт
e. Лавакс

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
*a. Оксидування каркаса
b. Гальванопластику
c. Піскоструменеве оброблення каркаса
d. Повторне піскоструменеве оброблення каркаса
e. Ультразвукове очищення каркаса

123. У якій кімнаті зубопротезної лабораторії проводять приготування пластмасового тіста?
a. Полірувальній кімнаті за наявності місцевої витяжки
b. Будь-якій кімнаті за наявності загальної витяжки
c. Основній кімнаті за наявності місцевої витяжки
d. Паяльній кімнаті у витяжній шафі
*e. Полімеризаційній кімнаті у витяжній шафі

124. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Круглі пластинки, діаметром 82 мм і товщиною 0,5 мм, рожевого кольору
*c. Прямокутні пластинки, 170x80x1,8 мм, рожевого кольору
d. Ланцетоподібні палички, 82x8,5x1,8 мм, темно-жовтого кольору
e. Чотиригранні призми, 70x80x5 мм, білого кольору

125. Укажіть методи виготовлення штучних коронок.
a. Литі, опорні, комбіновані
b. Штамповані, литі, опорні
c. Тимчасові, штамповані, постійні
*d. Штамповані, литі, шляхом полімеризації, шляхом обжигу
e. Тимчасові, опорні, постійні

126. Які інструменти та матеріали в стоматологічній практиці мають піддаватися стерилізації?
a. Інструменти одноразового використання
b. Усі інструменти та матеріали, що використовуються під час стоматологічних маніпуляцій
c. Інструменти багаторазового використання
d. Нові інструменти та матеріали перед застосуванням
*e. Усі інструменти та матеріали, які контактують з рановою поверхнею

127. Якими конструкційними елементами зумовлена сила дії механічно діючих ортодонтичних апаратів?
a. Пелотом, кільцем, петлею
b. Плечем, відростком, тілом
c. Лігатурою, накладкою, площиною
*d. Дугою, пружиною, гвинтом
e. Базисом, щитом, пелотом

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Гарячу полімеризацію
b. Холодну полімеризацію
c. Лиття
d. Штампування
*e. Комп'ютерне фрезерування

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4,5
b. 2
*c. 3
d. 2,5
e. 4

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Зняття відбитків
b. Дублювання моделей
c. Фіксація протеза
d. Паралелометрія
*e. Нанесення керамічного облицювання

131. Укажіть основне застосування липкого воску під час виготовлення протезів у зуботехнічній лабораторії.
a. Моделювання анатомічної форми зуба
*b. Тимчасове склеювання частин протезів перед паянням
c. Моделювання проміжної частини незнімних протезів
d. Виготовлення воскових шаблонів
e. Гравіювання шийки зуба на гіпсовому стовпчику

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
*a. Центральній
b. Бічній правій
c. Бічній лівій
d. Задній
e. Передній

133. Недотримання яких правил може спричинити виникнення газової пористості пластмаси?
a. Дозування мономера
b. Дозування полімеру
c. Стабільного тиску
*d. Режиму полімеризації
e. Моделювання

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Медіатор
b. Оклюдатор
*c. Артикулятор
d. Бромштром
e. Калота

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Утримувальних кламерів
b. Пластмасових коронок
c. Екваторних коронок
d. Опорних кламерів
*e. Телескопічних коронок

136. Як поділяються ложки для відбитків за методом виготовлення?
a. Допоміжні та індивідуальні
b. Складні та розбірні
c. Робочі та допоміжні
*d. Індивідуальні та стандартні
e. Функціональні та складні

137. До якого типу належить кламер, що застосовується у разі середнього (типового) розташування межової лінії?
*a. Ney 1 - Аккера
b. Ney 5 - Кільцевий
c. Ney 4 - Зворотної дії
d. Ney 3 - Комбінований
e. Ney 2 - Роуча

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Артикуляція
b. Фізіологічний спокій
c. Центральна оклюзія
*d. Прикус
e. Висота прикусу

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Сантиметрову стрічку
b. Лінійку
c. Товщиномір
*d. Мікрометр
e. Штангенциркуль

140. Укажіть, як розташовується відросток одноплечового гнутого утримувального кламера.
a. Між екватором зуба та яснами
b. На апроксимальній поверхні зуба
c. -
d. На вестибулярній поверхні зуба
*e. У базисі протеза на відстані 1-2 мм від моделі

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Необхідність полірування конструкції
b. Біоінертні властивості
c. Низькі естетичні характеристики
*d. Стирання облицювального матеріалу
e. Щільне прилягання коронки

142. Що визначає позначена на восковому валику "лінія усмішки"?
a. Відстань, на яку розмикаються зубні ряди
*b. Рівень шийок фронтальних зубів
c. Розмір нижньої третини обличчя
d. Рівень розслаблення м'язів
e. Відстань між іклами верхньої щелепи

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Площинна
b. Сагітальна
c. Трансверзальна
d. Діагональна
*e. Точкова

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Частковий знімний пластинковий
b. Імедіат-протез
*c. Мостоподібний
d. Бюгельний
e. Повний знімний пластинковий

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Сідло протеза
b. Дуга протеза
*c. Оклюзійна накладка
d. Утримувальний кламер
e. Базис протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 3,5 м^2
b. 2,5 м^2
c. 3,0 м^2
d. 4,5 м^2
*e. 4 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
*a. Глутаровий альдегід 2,5%
b. Вода дистильована
c. Хлорамін 0,1%
d. Перекис водню 5%
e. Спирт етиловий 70%

148. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, піднебінна дуга, пружина Коффіна
b. Кламери Шварца та Адамса, вестибулярна дуга, протрагуюча пружина
c. Протрагуюча та рукоподібні пружини, пружина Коффіна
*d. Кламери Шварца та Адамса, вестибулярна дуга
e. Кламери Шварца та Адамса, вестибулярна дуга, пружини Калвеліса

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Аміаком
b. Хлором
*c. Чадним газом
d. Метаном
e. Природним газом

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, середину альвеолярного відростка, лінію ікол, лінію посмішки
*b. Межі протеза, середину альвеолярного відростка, серединну лінію моделі, ділянки, що підлягають ізоляції
c. Межі протезного поля, зіничну лінію, носо-вушну лінію, серединну лінію моделі
d. Межі протеза, естетичний центр, середину альвеолярного відростка, лінії ікол та лінію посмішки
e. Середину альвеолярного відростка, серединну лінію моделі, ділянки, що ізолюють, лінію посмішки

