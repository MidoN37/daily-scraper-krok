1. Який етап під час виготовлення повного знімного протеза є наступним після визначення центрального співвідношення щелеп?
a. Попереднє моделювання базису протеза
*b. Гіпсування моделей в оклюдатор чи артикулятор
c. -
d. Постановка штучних зубних рядів
e. Остаточне моделювання базису протеза

2. Яка мета вибілювання мостоподібних протезів?
a. Створення умов для полімеризації
b. Підвищення корозійної стійкості
c. Поліпшення естетичних показників
d. Усунення нерівності поверхні
*e. Видалення окалини

3. Що вважається найкращим орієнтиром під час моделювання коронки зуба?
*a. Однойменний зуб протилежного боку
b. Штучна коронка однойменного зуба
c. Однойменний зуб протилежної щелепи
d. Зуб-антагоніст
e. Муляж

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Моделювання вкладки
b. Виготовлення вкладки
*c. Отримання відбитка
d. Виготовлення моделі
e. Відливання вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Частковий знімний пластинковий
b. Незнімний
c. Умовно знімний
*d. Частковий знімний
e. Повний знімний

6. Чим обмежена ніша заглиблення підпоясового простору, що визначається під час проведення паралелометрії?
a. Стержнем паралелометра, слизовою оболонкою ясен та слизовою оболонкою язика
b. Слизовою оболонкою ясен, стержнем паралелометра та екватором сусіднього зуба
c. Стержнем паралелометра, поверхнею зуба з боку дефекту та слизовою оболонкою щоки
d. Сусіднім зубом, поверхнею зуба з боку дефекту та слизовою оболонкою ясен
*e. Стержнем паралелометра, поверхнею зуба з боку дефекту та слизовою оболонкою ясен

7. Укажіть механічний метод фіксації часткових знімних протезів.
*a. Кламери
b. Під'язиковий простір
c. Принцип замикаючого клапана
d. Присмоктувальні пристрої Рауе
e. Анатомічні утворення

8. Які компоненти є основними в стоматологічних фарфорових масах?
a. Каолін, кварц, апатит
*b. Каолін, кварц, польовий шпат
c. Каолін, гіпс, корунд
d. Каолін, кварц, гіпс
e. Каолін, тальк, боратне скло

9. Які недоліки мають металокерамічні конструкції?
a. Недостатня естетичність конструкції, необхідність виготовлення розбірної моделі
*b. Значне препарування зубів, можливе стирання зубів-антагоністів
c. Незначне препарування зубів, легко знімаються
d. Алергійні реакції на матеріали протеза, складність виготовлення
e. Нещільне прилягання до кукси зуба, необхідність препарування зубів

10. Із яких компонентів складаються замкові кріплення бюгельного протеза?
a. Кламера, патриці, матриці
b. Матриці та кнопки
*c. Патриці та матриці
d. Патриці та кнопки
e. Патриці та телескопа

11. У якому вигляді представлений мономер у зубопротезних акрилових пластмасах?
a. Крему
*b. Рідини
c. Пасти
d. Суспензії
e. Порошку

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Фрезерувальним станком
b. Оклюдатором
c. Полімеризатором
d. Кюветою
*e. Тримером

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Обробку етиловим ефіром
b. Ультразвукову обробку
c. Оксидування
d. Піскоструменеву обробку
*e. Обробку шліфувальними кругами та абразивними головками

14. У якій ділянці зубного ряду показано конструювання зубів на приточуванні?
a. На нижній щелепі в бічному відділі
b. На нижній щелепі у фронтальному відділі
c. На верхній щелепі в бічному відділі
*d. На верхній щелепі у фронтальному відділі
e. На будь-якій ділянці верхньої щелепи

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
*b. Пришийкового уступу
c. Жувальної поверхні
d. Екватора коронкової частини
e. Апроксимальну

16. Під час роботи технік зубний використовує фінагель. Укажіть його призначення.
a. Шпатель для замішування гіпсу
b. Ніж для роботи з гіпсом
c. Ємкість для замішування пластмаси
d. Скальпель для зрізання воску
*e. Виріз для обрізання моделей

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
*a. Телескопічна
b. Напівкоронка
c. Тричетвертна
d. Комбінована
e. Екваторна

18. Які види робіт потребують виготовлення розбірної комбінованої моделі?
*a. Суцільнолиті, керамічні та металокерамічні незнімні протези
b. Повні знімні протези
c. Часткові знімні та бюгельні протези
d. Бюгельні протези з опорою на телескопічні коронки
e. Повні знімні та металокерамічні незнімні протези

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
*a. Редонт
b. Синма-М
c. Бакрил
d. Фторакс
e. Етакрил-02

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Сагітальна
b. Вертикальна
c. Центральна
*d. Трансверзальна
e. Фронтальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Повітровід
b. Кільце
*c. Муфта
d. Ливник
e. Штифт

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Власне жувальний м'яз порожнини рота
b. Слизову оболонку порожнини рота, природні зуби та жувальні м'язи
c. Природні зуби бічної групи
*d. Слизову оболонку порожнини рота
e. Природні зуби фронтальної групи

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Відбиткових
b. Основних
*c. Допоміжних
d. Полімерних
e. Металевих сплавів

24. Який інструментарій застосовує технік зубний для замішування гіпсу перед відливанням моделей?
a. Ножиці та фрези
b. Гумові рукавички та металеву миску
*c. Гумову чашку та металевий шпатель
d. Вібростолик та гумові рукавички
e. Прес-кювету та керамічну чашку

25. Укажіть, у якій площині відображаються аномалії прикусу за класифікацією Енгля.
*a. Сагітальній
b. Оклюзійній
c. Трансверзальній
d. Діагональній
e. Вертикальній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
*a. Балкова
b. Телескопічна
c. Замкова
d. Шарнірна
e. Кламерна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна неблискуча поверхня
b. Шорстка однорідна блискуча поверхня
*c. Шорстка однорідна матова поверхня
d. Шорстка однорідна нематова поверхня
e. Гладка однорідна блискуча поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Недостатня кількість мономера
*b. Недостатній об'єм маси, що полімеризується
c. Збільшення об'єму маси, що полімеризується
d. Випаровування мономера всередині формувальної маси, що полімеризується
e. Надлишок мономера в масі

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
*a. Паралелометра
b. Артикулятора
c. Вібростолика
d. Полімеризатора
e. Оклюдатора

30. Укажіть, до апаратів якої дії належить капа Шварца.
*a. Функціональних
b. Механічних
c. Профілактичних
d. Комбінованих
e. Ретенційних

31. Визначте місце розташування тіла утримувального кламера.
a. На оральній поверхні зуба
b. У базисі протеза під штучними зубами
c. У базисі протеза вздовж його краю
d. На вестибулярній поверхні зуба
*e. На апроксимальній поверхні зуба

32. З якою метою на каркас металокерамічної коронки наносять та спікають опак?
a. Дає можливість з’єднання металу та кераміки
b. Для зняття внутрішнього напруження металу
c. Для знежирення каркаса перед нанесенням шарів дентину
d. Для збільшення текучості керамічного покриття
*e. Для усунення просвічування металевого каркаса

33. Яке розташування має цемент у структурі зуба?
a. Укриває коронку зуба
b. Локалізований у порожнині зуба
c. Знаходиться в ділянці шийки зуба
*d. Знаходиться на поверхні кореня зуба
e. Знаходиться під шаром емалі

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. -
b. Медіанна фіброзна
*c. Периферійна фіброзна
d. Жирова
e. Залозиста

35. Укажіть масове співвідношення порошку та рідини для приготування пластмасового тіста.
a. 5:1
b. 2:5
*c. 2:1
d. 1:1
e. 2:3

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. -
b. Відкритого прикусу
c. Ортогнатичного співвідношення щелеп
*d. Прогнатичного співвідношення щелеп
e. Прогенічного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
b. Збільшене
c. Не змінюється
*d. Зменшене
e. Зростає поступово

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Увести повітровід
b. Стимулювати кашель
*c. Застосувати прийом Геймліха
d. Закинути голову назад
e. Підняти його руки вгору

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час виготовлення прикусних шаблонів
b. Помилка під час конструювання штучного зубного ряду
c. Помилка під час гіпсування моделей в оклюдатор
*d. Неправильно визначена міжальвеолярна висота
e. Неправильно визначена центральна оклюзія

40. Укажіть, що наносять на кінцевому лабораторному етапі виготовлення керамічної коронки?
a. Покривний лак
*b. Глазур
c. Плечову масу
d. Дентин
e. Емаль

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
*a. Покривний
b. Манікюрний
c. Компенсаційний
d. Сепараційний
e. Ізоляційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
*a. З'єднати дугу із сідлоподібною частиною, утворивши місце ретенції пластмаси
b. -
c. Для зміцнення металевого каркаса протеза
d. З'єднати дугу із сідлоподібною частиною, відростком та тілом кламера
e. Для покращення естетичності протеза

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
*a. Окантовування
b. Формування
c. Склеювання
d. Моделювання
e. Підрізання

44. Укажіть, які пластмаси належать до базисних.
*a. Фторакс, Етакрил, Акрел
b. Стадонт, Фторакс, Акрел
c. Редонт, Етакрил, Протакрил
d. Карбопласт, Протакрил, Редонт
e. Карбопласт, Фторакс, Протакрил

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для компенсацiї усадки металу
b. Для ізоляції металу вiд пластмаси
*c. Для механічної фіксації між пластмасою та металом
d. Для iзоляцiї пластмаси вiд гiпсу
e. Для фіксації металопластмасової коронки

46. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
b. Емалевий, опаковий, дентинний
*c. Опаковий, дентинний, емалевий
d. Дентинний, емалевий, опаковий
e. Опаковий, емалевий, дентинний

47. Якою має бути форма поперечного перетину дуги бюгельного протеза на нижній щелепі?
*a. Напівовальна, напівкругла, напівгрушеподібна
b. Напівгрушеподібна, квадратна, напівовальна
c. Напівкругла, напівгрушеподібна, прямокутна
d. Напівкругла, прямокутна, пласка
e. Напівкругла, трикутна, напівовальна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Посередній, внутрішній, зовнішній
b. Зовнішній, посередній, комбінований
*c. Внутрішній, зовнішній, комбінований
d. Внутрішній, посередній, комбінований
e. -

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
*b. Міцність
c. Пружність
d. Пластичність
e. Твердість

50. Як називається відбиток, який відображає стан тканин протезного ложа під час функції?
a. Демонстраційний
b. Робочий
*c. Функціональний
d. Анатомічний
e. Активний

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,3 мм
*b. 1,5 мм
c. 2,5 мм
d. 0,5 мм
e. 3,0 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
b. Моделювального
c. Бюгельного
d. Липкого
*e. Базисного

53. Який прикус характеризується висуванням нижньої щелепи вперед?
a. Відкритий
b. Прямий
*c. Прогенія
d. Прогнатія
e. Глибокий

54. Застосування якого приладу є необхідною умовою для виготовлення вогнетривкої моделі?
a. Паяльного апарата
b. Піскоструменевого апарата
c. Муфельної печі
*d. Вібростолика
e. Центрифуги

55. Які є види лінійної кламерної фіксації протезів?
a. Міжальвеолярна, верхньощелепна, нижньощелепна
b. Точкова, лінійна, площинна
c. Міжщелепна, однощелепна, позащелепна
d. Внутрішньоротова, зовнішньоротова, комбінована
*e. Сагітальна, трансверзальна, діагональна

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. CaSO_4 · 2H_2O
*b. (CaSO_4)_2 · H_2O
c. Ca_2SO_4 · 2H_2O
d. Ca_2SO_4 · H_2O_2
e. CaSO_4 · H_2O_2

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Обтурувальний
b. Комбінований
*c. Репонувальний
d. Фіксувальний
e. Заміщувальний

58. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
b. З одного боку
c. Не повинен охоплювати шийку зуба, мати зазор до 1 мм
*d. Щільно
e. Довільно

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 3-4 мм
b. 16-20 мм
c. 1-2 мм
*d. 5-10 мм
e. 11-15 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
*a. Визначена передня оклюзія
b. Неправильно були закріплені моделі під час гіпсування в оклюдатор
c. До роботи був прийнятий відбиток, що не відповідає вимогам
d. Визначена одна з бічних оклюзій
e. Помилки під час виготовлення прикусних шаблонів

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний різцевий шлях
*b. Шлях введення протеза
c. Сагітальний суглобовий шлях
d. Шлях виведення протеза
e. Трансверзальний різцевий шлях

62. Який діаметр ортодонтичного дроту використовують для виготовлення кламера Адамса?
*a. 0,6 мм
b. 1,0 мм
c. 1,2 мм
d. -
e. 0,8 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
*a. Прямий
b. Зовнішній
c. Внутрішній
d. Зворотний
e. Комбінований

64. Який головний недолік мостоподібного протеза з пластмаси?
a. Висока вартість
*b. Низька міцність
c. Складність виготовлення
d. Недостатня фіксація
e. Низька косметичність

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
*a. Дотичну
b. Довільну
c. Промивну
d. Сідлоподібну
e. Комбіновану

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Силіконові, тіоколові, альгінатні
b. Пластмасові, керамічні, сіталові
c. Рослинні, мінеральні, синтетичні
*d. Фосфатні, силікатні, гіпсові
e. Кобальто-хромові, титанові, нікель-хромові

67. Укажіть, хто позначає межі місця ізоляції піднебінного торуса на гіпсовій моделі.
*a. Лікар-стоматолог-ортопед
b. Адміністратор клініки
c. Технік зубний
d. Пацієнт
e. Сестра медична кабінету

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Штучний зуб
b. Коронку
c. Імедіат-протез
d. Капу
*e. Вкладку

69. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
b. Подовження зубо-альвеолярного відростка в ділянці відсутніх зубів із протилежної щелепи
c. Патологічна стертість природних зубів із завищенням висоти центральної оклюзії
*d. Опорні зуби або одна з опор значно нахилені один до одного в бік дефекту
e. Патологічна стертість природних зубів із заниженням висоти центральної оклюзії

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Потовщену зону
b. Стоншену зону
c. Механічні зачепи
*d. Пришийкову гірлянду
e. Ретенційні намистини

71. Назвіть елементи мостоподібного протеза.
a. Оклюзійна накладка та проміжна частина
*b. Опорні елементи та проміжна частина
c. Проміжна частина та кламери
d. Опорні елементи та оклюзійна накладка
e. Опорні елементи та базис

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Відновлювальні
*b. Тимчасові
c. Напівкоронки
d. Опорні
e. Фіксувальні

73. Що забезпечується розширенням формувальних мас під час твердіння та нагрівання?
a. Створення гладкої поверхні
*b. Компенсація усадки металу
c. Зменшення затрат металу
d. Зменшення дефектів литва
e. Підвищення якості сплаву

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Композиція
*b. Сплав
c. Полімер
d. Елемент
e. Сполука

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Штампування
b. Копіювання
c. Реструктурування
d. Виливання
*e. Моделювання

76. Що означає термін "адентія"?
*a. Повна або ж часткова відсутність зубів
b. Розміри коронок, що виходять за межі норми в бік збільшення
c. Збільшення кількості зубів
d. Розміри коронок, що виходять за межі норми в бік зменшення
e. Анатомічно неправильне положення одного або кількох зубів у зубному ряду

77. Яким вимогам мають відповідати сплави, що використовуються в ортопедичній стоматології?
a. Зносостійкість, висока пластичність, пружність, мінімальна усадка, висока температура плавлення
b. Зносостійкість, висока температура плавлення, високі механічні властивості
c. Антикорозійна стійкість, максимальна усадка, невисока температура плавлення, високі механічні властивості
d. Зносостійкість, біологічна індиферентність, мінімальна міцність та пружність, невисока температура плавлення
*e. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості

78. Зміщення якого уламка при двобічному ментальному переломі може спричинити асфіксію у потерпілого?
a. Бічних
b. Великого
*c. Середнього
d. -
e. Малого

79. Яку функцію виконують ретенційні ортодонтичні апарати?
a. Усувають сформовані зубо-щелепні аномалії
b. Запобігають можливому розвитку аномалій
c. Нормалізують функцію дихання
d. Нормалізують функцію ковтання
*e. Закріплюють результати ортодонтичного лікування

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
*a. Зубощелепний сегмент
b. Скронево-нижньощелепний суглоб
c. Оклюзійна крива
d. Фізіологічний прикус
e. Центральна оклюзія

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
*b. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
c. Верхні та нижні бічні зуби нахилені назад (орально)
d. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
e. Звуження нижнього зубного ряду з віялоподібним положенням та нахилом назад верхніх фронтальних зубів

82. У наявності якого елемента полягає конструктивна відмінність апарата Хургіної від накушувальної пластинки Катца?
*a. Ортодонтичного гвинта
b. Кламерів Адамса, Шварца
c. Базису
d. Перекидних петель
e. Похилої площини

83. Укажіть мету оксидування металевого каркаса перед нанесенням керамічної маси.
*a. Для утворення оксидів та хімічного з'єднання з опаковим шаром
b. Для знежирення металевого каркаса
c. Для усунення просвічування металу
d. Для міцності металевого каркаса
e. Для з'єднання з дентиновим шаром

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 1 клас
b. 2 клас
*c. 4 клас
d. 5 клас
e. 3 клас

85. Під час виготовлення штампованих коронок використовують апарат "Самсон". Яке його призначення?
*a. Зменшення діаметра гільзи
b. Збільшення розміру гільзи
c. Зняття наклепу
d. Шліфування коронки
e. Зменшення товщини стінки гільзи

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Третя
*b. Перша
c. Друга
d. -
e. Четверта

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. Паралельність сторін без уступу
b. У вигляді усіченого конуса без уступу
*c. У вигляді усіченого конуса з уступом
d. Паралельність сторін з уступом
e. У формі циліндра з уступом

88. Який кламер має розщеплені Т-подібні плечі?
*a. Роуча
b. Аккера
c. Джексона
d. Березовського
e. Бонвіля

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Корнцанг
*b. Крампонні щипці
c. Металевий молоточок
d. Мікрометр
e. Моделювальний шпатель

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1,5 мм
*b. Різальним краєм торкається скла
c. Не торкається скла на 0,5 мм
d. Не торкається скла на 1 мм
e. -

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,7 мм
b. 0,4 мм
c. 0,5 мм
d. 0,6 мм
*e. 0,3 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Тимчасові
b. Відновні
*c. Фіксувальні
d. Шинувальні
e. Опорні

93. У якій стадії дозрівання акрилову пластмасу пакують у кювету під час компресійного пресування?
a. Твердій
b. Гумоподібній
*c. Тістоподібній
d. Піскоподібній
e. Ниток, що тягнуться

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Напад бронхіальної астми
b. Анафілактичний шок
*c. Набряк Квінке
d. Епілептичний напад
e. Аспіраційна асфіксія

95. Укажіть інгібітори, що використовують для сповільнення реакції кристалізації гіпсу.
a. Метанол, нітрат заліза, сульфат срібла, оксид цинку, ефіри
b. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
c. Хлорид кальцію, сульфат цинку, нітрат срібла, метиловий спирт, хлористий натрій
d. Хлорид натрію, хлорид калію, сульфат натрію, сульфат калію, нітрат калію
*e. Тетраборат натрію, столярний клей, цукор, етиловий спирт

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на 1/3 їх товщини від середини гребеня
b. Зі зміщенням у піднебінному напрямку на 2/3 їх товщини від середини гребеня
*c. Зі зміщенням у присінковому напрямку на 2/3 їх товщини від середини гребеня
d. Зі зміщенням у присінковому напрямку на всю їх товщину від середини гребеня
e. Зі зміщенням у піднебінному напрямку на всю їх товщину від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Зворотний
*b. Комбінований
c. Обернений
d. Прямий
e. Косий

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
*a. Механічного з'єднання
b. Гальванізації
c. Хімічного з'єднання
d. Адгезії
e. Комбінованого з'єднання

99. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
b. Позитивне об'ємне зображення тканин протезного ложа та прилеглих до нього зон
c. Частина протеза, у якій укріплюють штучні зуби та фіксувальні елементи
*d. Негативне зображення тканин протезного ложа та прилеглих до нього зон
e. -

100. Укажіть помилки та ускладнення, що виникають під час препарування каріозної порожнини.
a. Прогресування запального процесу в пульпі
b. Неправильний вибір лікарських засобів
c. Недотримання правил асептики та антисептики лікарем
d. Неправильний вибір пломбувальних матеріалів
*e. Перфорація дна каріозної порожнини

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
b. Литтям
*c. Полімеризацією
d. Паянням
e. Спіканням

102. До якої групи за класифікацією шин та апаратів належить проста шина Вебера?
a. Комбінованих
b. Назубних
c. Позаротових
d. Наясенних
*e. Зубоясенних

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Збільшенням меж базису на піднебінні верхнього протеза
b. Збільшенням меж базису протеза на нижній щелепі в під'язиковій ділянці
c. Заниженою висотою прикусу
d. Обмеженням простору для язика
*e. Завищеною висотою прикусу

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Моделювання воскової репродукції
b. Гіпсування моделей в артикулятор
*c. Виготовлення моделей
d. Оброблення та припасування на моделі
e. Литво

105. Укажіть умови для застосування замкових кріплень у бюгельних протезах.
a. Значний нахил опорного зуба в оральний бік
b. Значний нахил опорного зуба у бік дефекту
c. Значний нахил опорного зуба у вестибулярний бік
*d. Достатня висота клінічної коронки опорного зуба
e. Низька коронка опорного зуба

106. До якого типу пластмас за способом твердіння належить пластмаса "Синма-М"?
a. -
*b. Пластмаси гарячої полімеризації
c. Фотополімери
d. Пластмаси холодної полімеризації
e. Пластмаси подвійного твердіння

107. Які показання існують до виготовлення штучних коронок?
a. Для опори мостоподібного протеза
b. Відновлення естетичної норми
c. Відновлення зруйнованої апроксимальної поверхні зуба
d. Відновлення зруйнованої вестибулярної поверхні зуба та опори мостоподібного протеза
*e. Відновлення зруйнованої коронкової частини зуба та опори мостоподібного протеза

108. Укажіть, які каталізатори можуть застосовуватися для прискорення реакції кристалізації гіпсу.
*a. Хлорид натрію, хлорид калію, сульфат калію, сульфат натрію, нітрат калію
b. Метанол, столярний клей, метиловий спирт, поліпропіленгліколь
c. Тетраборат натрію, столярний клей, цукор, етиловий спирт
d. Хлорид кальцію, сульфат цинку, нітрат срібла, цукор, метанол
e. Тетраборат кальцію, етиловий спирт, цукор, сульфат кальцію

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Пологий, грушеподібний, поперековий
b. Прямокутний, прямовисний, з навісом
*c. Пологий, прямовисний, з навісом
d. Прямовисний, поперековий, з навісом
e. Пологий, поперековий, прямокутний

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. З дублювальним зубним рядом
b. Має формувальну частину
*c. Розбірний
d. З обтуратором
e. Пустотілий

111. Для моделювання якої частини зубного протеза використовують палички воску "Модевакс" синього кольору?
a. Коронкової
b. Кореневої
c. Пришийкової
d. Базису
*e. Проміжної

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
*a. Силіконовий
b. Альгінатний
c. Гіпс
d. Цинкоксидевгеноловий
e. Термопластичний

113. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
*b. Калібри
c. Керамічні штифти
d. Фрезерувальні головки
e. Мікрометри

114. Чому для виготовлення зубних протезів застосовують сплави, а не чисті метали?
a. Сплави легше обробляються
b. Сплави більш стійкі до корозії
*c. Чисті метали не відповідають вимогам до конструкційних матеріалів
d. Сплави дешевші за чисті метали
e. Чисті метали недостатньо міцні

115. Яке обладнання застосовують для спікання фарфорових коронок?
a. Звичайну муфельну піч
b. Відкрите полум'я
c. Високочастотну піч
d. Сухожарову шафу
*e. Спеціальну піч із вакуумом

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває зуби наполовину
b. Перекриває всю оральну поверхню зубів
*c. Перекриває зуби на дві третини
d. Перекриває зуби на одну третину
e. Доходить до рівня шийок зубів

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із телескопічною коронкою
b. Протез із ясенним пелотом
c. Пустотілий протез
*d. Протез із шарніром
e. Протез із кламером

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Сферичного
b. Комбінованого
*c. Жорсткого
d. Лабільного
e. Напівлабільного

119. У якому разі багатоланковий кламер застосовується як дуга бюгельного протеза на нижню щелепу?
a. Значного нахилу альвеолярного відростка вперед
b. Глибокого дна ротової порожнини
c. Значної двосторонньої конвергенції бічних зубів
d. Глибокого прикусу
*e. Малого простору між дном ротової порожнини та ясенним краєм

120. Що включає індивідуальна профілактика стоматологічних захворювань?
*a. Чищення зубів, раціональне харчування
b. Лікування захворювань пародонта
c. Професійне чищення зубів
d. Лікування карієсу та його ускладнень
e. Апаратний масаж ясен

121. Який віск необхідно використати для встановлення ливникової системи під час виготовлення суцільнолитого мостоподібного протеза?
*a. Восколіт
b. Лавакс
c. Липкий
d. Базисний
e. Модевакс

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
*a. Оксидування каркаса
b. Ультразвукове очищення каркаса
c. Повторне піскоструменеве оброблення каркаса
d. Піскоструменеве оброблення каркаса
e. Гальванопластику

123. У якій кімнаті зубопротезної лабораторії проводять приготування пластмасового тіста?
a. Будь-якій кімнаті за наявності загальної витяжки
*b. Полімеризаційній кімнаті у витяжній шафі
c. Полірувальній кімнаті за наявності місцевої витяжки
d. Основній кімнаті за наявності місцевої витяжки
e. Паяльній кімнаті у витяжній шафі

124. Під час виготовлення знімних протезів використовують базисний віск. Укажіть, у якому вигляді він випускається.
a. Круглі пластинки, діаметром 82 мм і товщиною 0,5 мм, рожевого кольору
b. Чотиригранні призми, 70x80x5 мм, білого кольору
*c. Прямокутні пластинки, 170x80x1,8 мм, рожевого кольору
d. Ланцетоподібні палички, 82x8,5x1,8 мм, темно-жовтого кольору
e. Прямокутні бруски, 40x9x8 мм, червоного або синього кольору

125. Укажіть методи виготовлення штучних коронок.
a. Тимчасові, опорні, постійні
*b. Штамповані, литі, шляхом полімеризації, шляхом обжигу
c. Штамповані, литі, опорні
d. Литі, опорні, комбіновані
e. Тимчасові, штамповані, постійні

126. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
*b. Усі інструменти та матеріали, які контактують з рановою поверхнею
c. Інструменти одноразового використання
d. Інструменти багаторазового використання
e. Нові інструменти та матеріали перед застосуванням

127. Якими конструкційними елементами зумовлена сила дії механічно діючих ортодонтичних апаратів?
*a. Дугою, пружиною, гвинтом
b. Лігатурою, накладкою, площиною
c. Базисом, щитом, пелотом
d. Плечем, відростком, тілом
e. Пелотом, кільцем, петлею

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Штампування
b. Холодну полімеризацію
*c. Комп'ютерне фрезерування
d. Лиття
e. Гарячу полімеризацію

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2,5
b. 2
c. 4,5
d. 4
*e. 3

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Фіксація протеза
*b. Нанесення керамічного облицювання
c. Зняття відбитків
d. Паралелометрія
e. Дублювання моделей

131. Укажіть основне застосування липкого воску під час виготовлення протезів у зуботехнічній лабораторії.
a. Моделювання проміжної частини незнімних протезів
b. Гравіювання шийки зуба на гіпсовому стовпчику
c. Виготовлення воскових шаблонів
d. Моделювання анатомічної форми зуба
*e. Тимчасове склеювання частин протезів перед паянням

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Передній
b. Задній
*c. Центральній
d. Бічній лівій
e. Бічній правій

133. Недотримання яких правил може спричинити виникнення газової пористості пластмаси?
*a. Режиму полімеризації
b. Моделювання
c. Дозування полімеру
d. Дозування мономера
e. Стабільного тиску

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Калота
*b. Артикулятор
c. Оклюдатор
d. Медіатор
e. Бромштром

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Утримувальних кламерів
b. Опорних кламерів
c. Екваторних коронок
d. Пластмасових коронок
*e. Телескопічних коронок

136. Як поділяються ложки для відбитків за методом виготовлення?
*a. Індивідуальні та стандартні
b. Робочі та допоміжні
c. Складні та розбірні
d. Функціональні та складні
e. Допоміжні та індивідуальні

137. До якого типу належить кламер, що застосовується у разі середнього (типового) розташування межової лінії?
a. Ney 5 - Кільцевий
b. Ney 4 - Зворотної дії
*c. Ney 1 - Аккера
d. Ney 3 - Комбінований
e. Ney 2 - Роуча

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Фізіологічний спокій
b. Центральна оклюзія
c. Артикуляція
d. Висота прикусу
*e. Прикус

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
*b. Мікрометр
c. Штангенциркуль
d. Лінійку
e. Сантиметрову стрічку

140. Укажіть, як розташовується відросток одноплечового гнутого утримувального кламера.
a. Між екватором зуба та яснами
*b. У базисі протеза на відстані 1-2 мм від моделі
c. На апроксимальній поверхні зуба
d. На вестибулярній поверхні зуба
e. -

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Низькі естетичні характеристики
b. Біоінертні властивості
c. Необхідність полірування конструкції
d. Щільне прилягання коронки
*e. Стирання облицювального матеріалу

142. Що визначає позначена на восковому валику "лінія усмішки"?
a. Відстань між іклами верхньої щелепи
b. Розмір нижньої третини обличчя
*c. Рівень шийок фронтальних зубів
d. Відстань, на яку розмикаються зубні ряди
e. Рівень розслаблення м'язів

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
*a. Точкова
b. Площинна
c. Сагітальна
d. Діагональна
e. Трансверзальна

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Бюгельний
*b. Мостоподібний
c. Частковий знімний пластинковий
d. Імедіат-протез
e. Повний знімний пластинковий

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Сідло протеза
b. Базис протеза
*c. Оклюзійна накладка
d. Утримувальний кламер
e. Дуга протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 2,5 м^2
*b. 4 м^2
c. 3,0 м^2
d. 4,5 м^2
e. 3,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Хлорамін 0,1%
b. Спирт етиловий 70%
c. Перекис водню 5%
d. Вода дистильована
*e. Глутаровий альдегід 2,5%

148. Які елементи знімних ортодонтичних конструкцій належать до фіксувальних?
a. Протрагуюча та рукоподібні пружини, пружина Коффіна
b. Кламери Шварца та Адамса, вестибулярна дуга, протрагуюча пружина
*c. Кламери Шварца та Адамса, вестибулярна дуга
d. Кламери Шварца та Адамса, вестибулярна дуга, пружини Калвеліса
e. Кламери Шварца та Адамса, вестибулярна дуга, піднебінна дуга, пружина Коффіна

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Аміаком
*b. Чадним газом
c. Природним газом
d. Хлором
e. Метаном

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, зіничну лінію, носо-вушну лінію, серединну лінію моделі
b. Межі протезного поля, середину альвеолярного відростка, лінію ікол, лінію посмішки
*c. Межі протеза, середину альвеолярного відростка, серединну лінію моделі, ділянки, що підлягають ізоляції
d. Межі протеза, естетичний центр, середину альвеолярного відростка, лінії ікол та лінію посмішки
e. Середину альвеолярного відростка, серединну лінію моделі, ділянки, що ізолюють, лінію посмішки

