1. Який етап під час виготовлення повного знімного протеза є наступним після визначення центрального співвідношення щелеп?
a. -
*b. Гіпсування моделей в оклюдатор чи артикулятор
c. Попереднє моделювання базису протеза
d. Постановка штучних зубних рядів
e. Остаточне моделювання базису протеза

2. Яка мета вибілювання мостоподібних протезів?
a. Поліпшення естетичних показників
b. Підвищення корозійної стійкості
c. Усунення нерівності поверхні
d. Створення умов для полімеризації
*e. Видалення окалини

3. Що вважається найкращим орієнтиром під час моделювання коронки зуба?
a. Зуб-антагоніст
b. Штучна коронка однойменного зуба
*c. Однойменний зуб протилежного боку
d. Однойменний зуб протилежної щелепи
e. Муляж

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення вкладки
*b. Отримання відбитка
c. Відливання вкладки
d. Моделювання вкладки
e. Виготовлення моделі

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Повний знімний
*b. Частковий знімний
c. Незнімний
d. Умовно знімний
e. Частковий знімний пластинковий

6. Чим обмежена ніша заглиблення підпоясового простору, що визначається під час проведення паралелометрії?
a. Сусіднім зубом, поверхнею зуба з боку дефекту та слизовою оболонкою ясен
b. Стержнем паралелометра, слизовою оболонкою ясен та слизовою оболонкою язика
c. Слизовою оболонкою ясен, стержнем паралелометра та екватором сусіднього зуба
*d. Стержнем паралелометра, поверхнею зуба з боку дефекту та слизовою оболонкою ясен
e. Стержнем паралелометра, поверхнею зуба з боку дефекту та слизовою оболонкою щоки

7. Укажіть механічний метод фіксації часткових знімних протезів.
a. Анатомічні утворення
b. Принцип замикаючого клапана
*c. Кламери
d. Присмоктувальні пристрої Рауе
e. Під'язиковий простір

8. Які компоненти є основними в стоматологічних фарфорових масах?
a. Каолін, тальк, боратне скло
b. Каолін, гіпс, корунд
c. Каолін, кварц, гіпс
d. Каолін, кварц, апатит
*e. Каолін, кварц, польовий шпат

9. Які недоліки мають металокерамічні конструкції?
a. Незначне препарування зубів, легко знімаються
*b. Значне препарування зубів, можливе стирання зубів-антагоністів
c. Недостатня естетичність конструкції, необхідність виготовлення розбірної моделі
d. Алергійні реакції на матеріали протеза, складність виготовлення
e. Нещільне прилягання до кукси зуба, необхідність препарування зубів

10. Із яких компонентів складаються замкові кріплення бюгельного протеза?
a. Патриці та телескопа
*b. Патриці та матриці
c. Патриці та кнопки
d. Кламера, патриці, матриці
e. Матриці та кнопки

11. У якому вигляді представлений мономер у зубопротезних акрилових пластмасах?
a. Порошку
*b. Рідини
c. Пасти
d. Крему
e. Суспензії

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
b. Полімеризатором
*c. Тримером
d. Кюветою
e. Фрезерувальним станком

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Ультразвукову обробку
*b. Обробку шліфувальними кругами та абразивними головками
c. Оксидування
d. Обробку етиловим ефіром
e. Піскоструменеву обробку

14. У якій ділянці зубного ряду показано конструювання зубів на приточуванні?
a. На верхній щелепі в бічному відділі
b. На нижній щелепі в бічному відділі
c. На будь-якій ділянці верхньої щелепи
d. На нижній щелепі у фронтальному відділі
*e. На верхній щелепі у фронтальному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Апроксимальну
b. Екватора коронкової частини
c. Жувальної поверхні
*d. Пришийкового уступу
e. Ділянку ясен

16. Під час роботи технік зубний використовує фінагель. Укажіть його призначення.
a. Скальпель для зрізання воску
b. Ніж для роботи з гіпсом
c. Шпатель для замішування гіпсу
d. Ємкість для замішування пластмаси
*e. Виріз для обрізання моделей

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Напівкоронка
*b. Телескопічна
c. Тричетвертна
d. Комбінована
e. Екваторна

18. Які види робіт потребують виготовлення розбірної комбінованої моделі?
*a. Суцільнолиті, керамічні та металокерамічні незнімні протези
b. Повні знімні протези
c. Бюгельні протези з опорою на телескопічні коронки
d. Повні знімні та металокерамічні незнімні протези
e. Часткові знімні та бюгельні протези

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Синма-М
b. Етакрил-02
c. Фторакс
d. Бакрил
*e. Редонт

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Сагітальна
*b. Трансверзальна
c. Фронтальна
d. Центральна
e. Вертикальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Повітровід
b. Штифт
c. Кільце
d. Ливник
*e. Муфта

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Власне жувальний м'яз порожнини рота
b. Природні зуби фронтальної групи
c. Природні зуби бічної групи
d. Слизову оболонку порожнини рота, природні зуби та жувальні м'язи
*e. Слизову оболонку порожнини рота

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Основних
*b. Допоміжних
c. Відбиткових
d. Металевих сплавів
e. Полімерних

24. Який інструментарій застосовує технік зубний для замішування гіпсу перед відливанням моделей?
a. Вібростолик та гумові рукавички
b. Ножиці та фрези
c. Гумові рукавички та металеву миску
d. Прес-кювету та керамічну чашку
*e. Гумову чашку та металевий шпатель

25. Укажіть, у якій площині відображаються аномалії прикусу за класифікацією Енгля.
a. Діагональній
b. Оклюзійній
c. Вертикальній
*d. Сагітальній
e. Трансверзальній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Кламерна
b. Телескопічна
c. Замкова
*d. Балкова
e. Шарнірна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна блискуча поверхня
b. Гладка однорідна неблискуча поверхня
*c. Шорстка однорідна матова поверхня
d. Шорстка однорідна блискуча поверхня
e. Шорстка однорідна нематова поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Надлишок мономера в масі
b. Збільшення об'єму маси, що полімеризується
c. Випаровування мономера всередині формувальної маси, що полімеризується
*d. Недостатній об'єм маси, що полімеризується
e. Недостатня кількість мономера

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Оклюдатора
*b. Паралелометра
c. Артикулятора
d. Полімеризатора
e. Вібростолика

30. Укажіть, до апаратів якої дії належить капа Шварца.
*a. Функціональних
b. Ретенційних
c. Механічних
d. Комбінованих
e. Профілактичних

31. Визначте місце розташування тіла утримувального кламера.
a. У базисі протеза під штучними зубами
*b. На апроксимальній поверхні зуба
c. На вестибулярній поверхні зуба
d. На оральній поверхні зуба
e. У базисі протеза вздовж його краю

32. З якою метою на каркас металокерамічної коронки наносять та спікають опак?
a. Для збільшення текучості керамічного покриття
*b. Для усунення просвічування металевого каркаса
c. Для знежирення каркаса перед нанесенням шарів дентину
d. Дає можливість з’єднання металу та кераміки
e. Для зняття внутрішнього напруження металу

33. Яке розташування має цемент у структурі зуба?
a. Укриває коронку зуба
b. Локалізований у порожнині зуба
c. Знаходиться під шаром емалі
*d. Знаходиться на поверхні кореня зуба
e. Знаходиться в ділянці шийки зуба

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Медіанна фіброзна
*b. Периферійна фіброзна
c. -
d. Жирова
e. Залозиста

35. Укажіть масове співвідношення порошку та рідини для приготування пластмасового тіста.
a. 1:1
b. 2:3
c. 2:5
*d. 2:1
e. 5:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. -
b. Відкритого прикусу
c. Ортогнатичного співвідношення щелеп
*d. Прогнатичного співвідношення щелеп
e. Прогенічного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
*b. Зменшене
c. Збільшене
d. Зростає поступово
e. Не змінюється

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Стимулювати кашель
b. Увести повітровід
*c. Застосувати прийом Геймліха
d. Закинути голову назад
e. Підняти його руки вгору

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
*a. Неправильно визначена міжальвеолярна висота
b. Неправильно визначена центральна оклюзія
c. Помилка під час виготовлення прикусних шаблонів
d. Помилка під час гіпсування моделей в оклюдатор
e. Помилка під час конструювання штучного зубного ряду

40. Укажіть, що наносять на кінцевому лабораторному етапі виготовлення керамічної коронки?
a. Дентин
*b. Глазур
c. Емаль
d. Плечову масу
e. Покривний лак

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Ізоляційний
b. Манікюрний
c. Компенсаційний
d. Сепараційний
*e. Покривний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. Для покращення естетичності протеза
*b. З'єднати дугу із сідлоподібною частиною, утворивши місце ретенції пластмаси
c. -
d. З'єднати дугу із сідлоподібною частиною, відростком та тілом кламера
e. Для зміцнення металевого каркаса протеза

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Формування
b. Моделювання
*c. Окантовування
d. Склеювання
e. Підрізання

44. Укажіть, які пластмаси належать до базисних.
a. Карбопласт, Фторакс, Протакрил
*b. Фторакс, Етакрил, Акрел
c. Стадонт, Фторакс, Акрел
d. Карбопласт, Протакрил, Редонт
e. Редонт, Етакрил, Протакрил

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
*a. Для механічної фіксації між пластмасою та металом
b. Для фіксації металопластмасової коронки
c. Для iзоляцiї пластмаси вiд гiпсу
d. Для компенсацiї усадки металу
e. Для ізоляції металу вiд пластмаси

46. Яка послідовність нанесення шарів керамічного покриття на металевий каркас мостоподібного протеза?
a. Дентинний, емалевий, опаковий
b. Емалевий, опаковий, дентинний
c. Емалевий, дентинний, опаковий
d. Опаковий, емалевий, дентинний
*e. Опаковий, дентинний, емалевий

47. Якою має бути форма поперечного перетину дуги бюгельного протеза на нижній щелепі?
*a. Напівовальна, напівкругла, напівгрушеподібна
b. Напівкругла, напівгрушеподібна, прямокутна
c. Напівкругла, трикутна, напівовальна
d. Напівкругла, прямокутна, пласка
e. Напівгрушеподібна, квадратна, напівовальна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Посередній, внутрішній, зовнішній
b. Внутрішній, посередній, комбінований
c. -
*d. Внутрішній, зовнішній, комбінований
e. Зовнішній, посередній, комбінований

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
b. Твердість
c. Пластичність
*d. Міцність
e. Пружність

50. Як називається відбиток, який відображає стан тканин протезного ложа під час функції?
a. Демонстраційний
b. Активний
c. Робочий
*d. Функціональний
e. Анатомічний

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,5 мм
b. 3,0 мм
c. 2,5 мм
d. 0,3 мм
*e. 1,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
*a. Базисного
b. Моделювального
c. Бюгельного
d. Липкого
e. Універсального

53. Який прикус характеризується висуванням нижньої щелепи вперед?
a. Відкритий
b. Прогнатія
c. Глибокий
d. Прямий
*e. Прогенія

54. Застосування якого приладу є необхідною умовою для виготовлення вогнетривкої моделі?
a. Муфельної печі
*b. Вібростолика
c. Центрифуги
d. Паяльного апарата
e. Піскоструменевого апарата

55. Які є види лінійної кламерної фіксації протезів?
a. Міжщелепна, однощелепна, позащелепна
b. Точкова, лінійна, площинна
*c. Сагітальна, трансверзальна, діагональна
d. Міжальвеолярна, верхньощелепна, нижньощелепна
e. Внутрішньоротова, зовнішньоротова, комбінована

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · H_2O_2
b. CaSO_4 · H_2O_2
c. CaSO_4 · 2H_2O
*d. (CaSO_4)_2 · H_2O
e. Ca_2SO_4 · 2H_2O

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Фіксувальний
*b. Репонувальний
c. Комбінований
d. Обтурувальний
e. Заміщувальний

58. Яким чином край штучної коронки має охоплювати шийку природного зуба?
*a. Щільно
b. Не повинен охоплювати шийку зуба, мати зазор до 1 мм
c. Довільно
d. Не повинен охоплювати шийку зуба, мати зазор до 2 мм
e. З одного боку

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 1-2 мм
b. 3-4 мм
c. 16-20 мм
*d. 5-10 мм
e. 11-15 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Неправильно були закріплені моделі під час гіпсування в оклюдатор
b. Помилки під час виготовлення прикусних шаблонів
*c. Визначена передня оклюзія
d. До роботи був прийнятий відбиток, що не відповідає вимогам
e. Визначена одна з бічних оклюзій

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Трансверзальний різцевий шлях
b. Сагітальний суглобовий шлях
c. Шлях виведення протеза
*d. Шлях введення протеза
e. Сагітальний різцевий шлях

62. Який діаметр ортодонтичного дроту використовують для виготовлення кламера Адамса?
a. 1,2 мм
*b. 0,6 мм
c. -
d. 0,8 мм
e. 1,0 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Зворотний
b. Зовнішній
c. Комбінований
*d. Прямий
e. Внутрішній

64. Який головний недолік мостоподібного протеза з пластмаси?
a. Складність виготовлення
*b. Низька міцність
c. Висока вартість
d. Низька косметичність
e. Недостатня фіксація

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Комбіновану
b. Промивну
c. Довільну
d. Сідлоподібну
*e. Дотичну

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
*a. Фосфатні, силікатні, гіпсові
b. Кобальто-хромові, титанові, нікель-хромові
c. Пластмасові, керамічні, сіталові
d. Силіконові, тіоколові, альгінатні
e. Рослинні, мінеральні, синтетичні

67. Укажіть, хто позначає межі місця ізоляції піднебінного торуса на гіпсовій моделі.
a. Пацієнт
b. Технік зубний
c. Сестра медична кабінету
d. Адміністратор клініки
*e. Лікар-стоматолог-ортопед

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
*a. Вкладку
b. Капу
c. Імедіат-протез
d. Коронку
e. Штучний зуб

69. Укажіть, у яких випадках технік зубний виготовляє розбірний незнімний мостоподібний протез.
a. Патологічна стертість природних зубів із заниженням висоти центральної оклюзії
b. Подовження зубо-альвеолярного відростка в ділянці відсутніх зубів із протилежної щелепи
*c. Опорні зуби або одна з опор значно нахилені один до одного в бік дефекту
d. Опорні зуби мають паралельність
e. Патологічна стертість природних зубів із завищенням висоти центральної оклюзії

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Стоншену зону
*b. Пришийкову гірлянду
c. Потовщену зону
d. Ретенційні намистини
e. Механічні зачепи

71. Назвіть елементи мостоподібного протеза.
a. Оклюзійна накладка та проміжна частина
b. Проміжна частина та кламери
c. Опорні елементи та базис
d. Опорні елементи та оклюзійна накладка
*e. Опорні елементи та проміжна частина

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Опорні
b. Фіксувальні
c. Відновлювальні
*d. Тимчасові
e. Напівкоронки

73. Що забезпечується розширенням формувальних мас під час твердіння та нагрівання?
a. Зменшення дефектів литва
*b. Компенсація усадки металу
c. Підвищення якості сплаву
d. Створення гладкої поверхні
e. Зменшення затрат металу

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Сполука
b. Полімер
*c. Сплав
d. Елемент
e. Композиція

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Реструктурування
b. Штампування
c. Копіювання
d. Виливання
*e. Моделювання

76. Що означає термін "адентія"?
a. Збільшення кількості зубів
b. Розміри коронок, що виходять за межі норми в бік збільшення
*c. Повна або ж часткова відсутність зубів
d. Анатомічно неправильне положення одного або кількох зубів у зубному ряду
e. Розміри коронок, що виходять за межі норми в бік зменшення

77. Яким вимогам мають відповідати сплави, що використовуються в ортопедичній стоматології?
*a. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
b. Зносостійкість, висока температура плавлення, високі механічні властивості
c. Зносостійкість, висока пластичність, пружність, мінімальна усадка, висока температура плавлення
d. Антикорозійна стійкість, максимальна усадка, невисока температура плавлення, високі механічні властивості
e. Зносостійкість, біологічна індиферентність, мінімальна міцність та пружність, невисока температура плавлення

78. Зміщення якого уламка при двобічному ментальному переломі може спричинити асфіксію у потерпілого?
a. -
b. Бічних
*c. Середнього
d. Великого
e. Малого

79. Яку функцію виконують ретенційні ортодонтичні апарати?
*a. Закріплюють результати ортодонтичного лікування
b. Усувають сформовані зубо-щелепні аномалії
c. Запобігають можливому розвитку аномалій
d. Нормалізують функцію ковтання
e. Нормалізують функцію дихання

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Фізіологічний прикус
*b. Зубощелепний сегмент
c. Скронево-нижньощелепний суглоб
d. Оклюзійна крива
e. Центральна оклюзія

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
b. Верхні та нижні бічні зуби нахилені назад (орально)
c. Звуження нижнього зубного ряду з віялоподібним положенням та нахилом назад верхніх фронтальних зубів
d. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
*e. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають

82. У наявності якого елемента полягає конструктивна відмінність апарата Хургіної від накушувальної пластинки Катца?
*a. Ортодонтичного гвинта
b. Похилої площини
c. Базису
d. Перекидних петель
e. Кламерів Адамса, Шварца

83. Укажіть мету оксидування металевого каркаса перед нанесенням керамічної маси.
a. Для усунення просвічування металу
b. Для міцності металевого каркаса
c. Для знежирення металевого каркаса
*d. Для утворення оксидів та хімічного з'єднання з опаковим шаром
e. Для з'єднання з дентиновим шаром

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 1 клас
*b. 4 клас
c. 2 клас
d. 3 клас
e. 5 клас

85. Під час виготовлення штампованих коронок використовують апарат "Самсон". Яке його призначення?
a. Збільшення розміру гільзи
b. Зменшення товщини стінки гільзи
c. Шліфування коронки
*d. Зменшення діаметра гільзи
e. Зняття наклепу

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
*a. Перша
b. -
c. Четверта
d. Третя
e. Друга

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У вигляді усіченого конуса без уступу
b. Паралельність сторін з уступом
c. У формі циліндра з уступом
d. Паралельність сторін без уступу
*e. У вигляді усіченого конуса з уступом

88. Який кламер має розщеплені Т-подібні плечі?
a. Бонвіля
*b. Роуча
c. Аккера
d. Джексона
e. Березовського

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
a. Мікрометр
b. Металевий молоточок
c. Корнцанг
d. Моделювальний шпатель
*e. Крампонні щипці

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 0,5 мм
b. Не торкається скла на 1,5 мм
*c. Різальним краєм торкається скла
d. Не торкається скла на 1 мм
e. -

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,5 мм
b. 0,7 мм
c. 0,6 мм
*d. 0,3 мм
e. 0,4 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Тимчасові
b. Відновні
c. Шинувальні
d. Опорні
*e. Фіксувальні

93. У якій стадії дозрівання акрилову пластмасу пакують у кювету під час компресійного пресування?
a. Твердій
b. Ниток, що тягнуться
*c. Тістоподібній
d. Піскоподібній
e. Гумоподібній

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
*b. Набряк Квінке
c. Аспіраційна асфіксія
d. Напад бронхіальної астми
e. Анафілактичний шок

95. Укажіть інгібітори, що використовують для сповільнення реакції кристалізації гіпсу.
a. Хлорид натрію, хлорид калію, сульфат натрію, сульфат калію, нітрат калію
*b. Тетраборат натрію, столярний клей, цукор, етиловий спирт
c. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
d. Хлорид кальцію, сульфат цинку, нітрат срібла, метиловий спирт, хлористий натрій
e. Метанол, нітрат заліза, сульфат срібла, оксид цинку, ефіри

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
*a. Зі зміщенням у присінковому напрямку на 2/3 їх товщини від середини гребеня
b. Зі зміщенням у присінковому напрямку на 1/3 їх товщини від середини гребеня
c. Зі зміщенням у піднебінному напрямку на всю їх товщину від середини гребеня
d. Зі зміщенням у піднебінному напрямку на 2/3 їх товщини від середини гребеня
e. Зі зміщенням у присінковому напрямку на всю їх товщину від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Косий
*b. Комбінований
c. Зворотний
d. Прямий
e. Обернений

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Хімічного з'єднання
*b. Механічного з'єднання
c. Гальванізації
d. Комбінованого з'єднання
e. Адгезії

99. Дайте визначення поняттю відбиток.
a. Позитивне об'ємне зображення зубного ряду та прилеглих до нього зон
b. Позитивне об'ємне зображення тканин протезного ложа та прилеглих до нього зон
c. Частина протеза, у якій укріплюють штучні зуби та фіксувальні елементи
d. -
*e. Негативне зображення тканин протезного ложа та прилеглих до нього зон

100. Укажіть помилки та ускладнення, що виникають під час препарування каріозної порожнини.
a. Недотримання правил асептики та антисептики лікарем
*b. Перфорація дна каріозної порожнини
c. Прогресування запального процесу в пульпі
d. Неправильний вибір пломбувальних матеріалів
e. Неправильний вибір лікарських засобів

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Спіканням
b. Дублюванням
*c. Полімеризацією
d. Литтям
e. Паянням

102. До якої групи за класифікацією шин та апаратів належить проста шина Вебера?
a. Позаротових
b. Наясенних
*c. Зубоясенних
d. Комбінованих
e. Назубних

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
*b. Завищеною висотою прикусу
c. Збільшенням меж базису на піднебінні верхнього протеза
d. Заниженою висотою прикусу
e. Збільшенням меж базису протеза на нижній щелепі в під'язиковій ділянці

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
*a. Виготовлення моделей
b. Гіпсування моделей в артикулятор
c. Оброблення та припасування на моделі
d. Моделювання воскової репродукції
e. Литво

105. Укажіть умови для застосування замкових кріплень у бюгельних протезах.
a. Значний нахил опорного зуба в оральний бік
b. Значний нахил опорного зуба у бік дефекту
*c. Достатня висота клінічної коронки опорного зуба
d. Низька коронка опорного зуба
e. Значний нахил опорного зуба у вестибулярний бік

106. До якого типу пластмас за способом твердіння належить пластмаса "Синма-М"?
a. Пластмаси подвійного твердіння
b. Фотополімери
c. Пластмаси холодної полімеризації
*d. Пластмаси гарячої полімеризації
e. -

107. Які показання існують до виготовлення штучних коронок?
a. Відновлення естетичної норми
b. Для опори мостоподібного протеза
c. Відновлення зруйнованої вестибулярної поверхні зуба та опори мостоподібного протеза
*d. Відновлення зруйнованої коронкової частини зуба та опори мостоподібного протеза
e. Відновлення зруйнованої апроксимальної поверхні зуба

108. Укажіть, які каталізатори можуть застосовуватися для прискорення реакції кристалізації гіпсу.
a. Хлорид кальцію, сульфат цинку, нітрат срібла, цукор, метанол
*b. Хлорид натрію, хлорид калію, сульфат калію, сульфат натрію, нітрат калію
c. Метанол, столярний клей, метиловий спирт, поліпропіленгліколь
d. Тетраборат кальцію, етиловий спирт, цукор, сульфат кальцію
e. Тетраборат натрію, столярний клей, цукор, етиловий спирт

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Пологий, грушеподібний, поперековий
b. Прямовисний, поперековий, з навісом
c. Пологий, поперековий, прямокутний
*d. Пологий, прямовисний, з навісом
e. Прямокутний, прямовисний, з навісом

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. З дублювальним зубним рядом
c. З обтуратором
d. Має формувальну частину
e. Пустотілий

111. Для моделювання якої частини зубного протеза використовують палички воску "Модевакс" синього кольору?
a. Кореневої
*b. Проміжної
c. Пришийкової
d. Базису
e. Коронкової

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Альгінатний
*b. Силіконовий
c. Цинкоксидевгеноловий
d. Гіпс
e. Термопластичний

113. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
*b. Калібри
c. Керамічні штифти
d. Фрезерувальні головки
e. Мікрометри

114. Чому для виготовлення зубних протезів застосовують сплави, а не чисті метали?
a. Сплави дешевші за чисті метали
b. Чисті метали недостатньо міцні
*c. Чисті метали не відповідають вимогам до конструкційних матеріалів
d. Сплави більш стійкі до корозії
e. Сплави легше обробляються

115. Яке обладнання застосовують для спікання фарфорових коронок?
a. Високочастотну піч
b. Сухожарову шафу
*c. Спеціальну піч із вакуумом
d. Відкрите полум'я
e. Звичайну муфельну піч

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
b. Доходить до рівня шийок зубів
c. Перекриває зуби на одну третину
*d. Перекриває зуби на дві третини
e. Перекриває зуби наполовину

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
*a. Протез із шарніром
b. Протез із ясенним пелотом
c. Пустотілий протез
d. Протез із кламером
e. Протез із телескопічною коронкою

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
*a. Жорсткого
b. Сферичного
c. Напівлабільного
d. Комбінованого
e. Лабільного

119. У якому разі багатоланковий кламер застосовується як дуга бюгельного протеза на нижню щелепу?
*a. Малого простору між дном ротової порожнини та ясенним краєм
b. Глибокого прикусу
c. Глибокого дна ротової порожнини
d. Значного нахилу альвеолярного відростка вперед
e. Значної двосторонньої конвергенції бічних зубів

120. Що включає індивідуальна профілактика стоматологічних захворювань?
*a. Чищення зубів, раціональне харчування
b. Лікування карієсу та його ускладнень
c. Лікування захворювань пародонта
d. Апаратний масаж ясен
e. Професійне чищення зубів

121. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
*b. Восколіт
c. Лавакс
d. Липкий
e. Модевакс

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Гальванопластику
b. Повторне піскоструменеве оброблення каркаса
c. Піскоструменеве оброблення каркаса
*d. Оксидування каркаса
e. Ультразвукове очищення каркаса

123. У якій кімнаті зубопротезної лабораторії проводять приготування пластмасового тіста?
a. Будь-якій кімнаті за наявності загальної витяжки
b. Полірувальній кімнаті за наявності місцевої витяжки
c. Основній кімнаті за наявності місцевої витяжки
d. Паяльній кімнаті у витяжній шафі
*e. Полімеризаційній кімнаті у витяжній шафі

124. Під час виготовлення знімних протезів використовують базисний віск. Укажіть, у якому вигляді він випускається.
a. Чотиригранні призми, 70x80x5 мм, білого кольору
b. Прямокутні бруски, 40x9x8 мм, червоного або синього кольору
c. Ланцетоподібні палички, 82x8,5x1,8 мм, темно-жовтого кольору
d. Круглі пластинки, діаметром 82 мм і товщиною 0,5 мм, рожевого кольору
*e. Прямокутні пластинки, 170x80x1,8 мм, рожевого кольору

125. Укажіть методи виготовлення штучних коронок.
a. Штамповані, литі, опорні
b. Тимчасові, штамповані, постійні
c. Литі, опорні, комбіновані
d. Тимчасові, опорні, постійні
*e. Штамповані, литі, шляхом полімеризації, шляхом обжигу

126. Які інструменти та матеріали в стоматологічній практиці мають піддаватися стерилізації?
a. Усі інструменти та матеріали, що використовуються під час стоматологічних маніпуляцій
b. Нові інструменти та матеріали перед застосуванням
c. Інструменти одноразового використання
d. Інструменти багаторазового використання
*e. Усі інструменти та матеріали, які контактують з рановою поверхнею

127. Якими конструкційними елементами зумовлена сила дії механічно діючих ортодонтичних апаратів?
a. Лігатурою, накладкою, площиною
b. Пелотом, кільцем, петлею
c. Плечем, відростком, тілом
*d. Дугою, пружиною, гвинтом
e. Базисом, щитом, пелотом

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
*a. Комп'ютерне фрезерування
b. Холодну полімеризацію
c. Гарячу полімеризацію
d. Лиття
e. Штампування

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2
b. 2,5
c. 4,5
*d. 3
e. 4

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Паралелометрія
b. Дублювання моделей
c. Зняття відбитків
*d. Нанесення керамічного облицювання
e. Фіксація протеза

131. Укажіть основне застосування липкого воску під час виготовлення протезів у зуботехнічній лабораторії.
a. Моделювання анатомічної форми зуба
b. Гравіювання шийки зуба на гіпсовому стовпчику
c. Моделювання проміжної частини незнімних протезів
d. Виготовлення воскових шаблонів
*e. Тимчасове склеювання частин протезів перед паянням

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Задній
b. Бічній правій
c. Передній
d. Бічній лівій
*e. Центральній

133. Недотримання яких правил може спричинити виникнення газової пористості пластмаси?
*a. Режиму полімеризації
b. Дозування мономера
c. Моделювання
d. Стабільного тиску
e. Дозування полімеру

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Медіатор
b. Бромштром
c. Оклюдатор
*d. Артикулятор
e. Калота

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Опорних кламерів
*b. Телескопічних коронок
c. Екваторних коронок
d. Утримувальних кламерів
e. Пластмасових коронок

136. Як поділяються ложки для відбитків за методом виготовлення?
*a. Індивідуальні та стандартні
b. Допоміжні та індивідуальні
c. Функціональні та складні
d. Складні та розбірні
e. Робочі та допоміжні

137. До якого типу належить кламер, що застосовується у разі середнього (типового) розташування межової лінії?
a. Ney 3 - Комбінований
b. Ney 5 - Кільцевий
c. Ney 2 - Роуча
*d. Ney 1 - Аккера
e. Ney 4 - Зворотної дії

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Центральна оклюзія
*b. Прикус
c. Артикуляція
d. Висота прикусу
e. Фізіологічний спокій

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Лінійку
*b. Мікрометр
c. Штангенциркуль
d. Товщиномір
e. Сантиметрову стрічку

140. Укажіть, як розташовується відросток одноплечового гнутого утримувального кламера.
a. На апроксимальній поверхні зуба
*b. У базисі протеза на відстані 1-2 мм від моделі
c. На вестибулярній поверхні зуба
d. Між екватором зуба та яснами
e. -

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Необхідність полірування конструкції
b. Щільне прилягання коронки
c. Біоінертні властивості
d. Низькі естетичні характеристики
*e. Стирання облицювального матеріалу

142. Що визначає позначена на восковому валику "лінія усмішки"?
a. Рівень розслаблення м'язів
b. Розмір нижньої третини обличчя
*c. Рівень шийок фронтальних зубів
d. Відстань між іклами верхньої щелепи
e. Відстань, на яку розмикаються зубні ряди

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Сагітальна
b. Площинна
c. Діагональна
d. Трансверзальна
*e. Точкова

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Бюгельний
*b. Мостоподібний
c. Повний знімний пластинковий
d. Частковий знімний пластинковий
e. Імедіат-протез

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Дуга протеза
b. Базис протеза
c. Утримувальний кламер
*d. Оклюзійна накладка
e. Сідло протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 2,5 м^2
b. 4,5 м^2
*c. 4 м^2
d. 3,0 м^2
e. 3,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
*b. Глутаровий альдегід 2,5%
c. Перекис водню 5%
d. Спирт етиловий 70%
e. Хлорамін 0,1%

148. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, пружини Калвеліса
b. Кламери Шварца та Адамса, вестибулярна дуга, протрагуюча пружина
c. Кламери Шварца та Адамса, вестибулярна дуга, піднебінна дуга, пружина Коффіна
*d. Кламери Шварца та Адамса, вестибулярна дуга
e. Протрагуюча та рукоподібні пружини, пружина Коффіна

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Хлором
b. Аміаком
c. Природним газом
d. Метаном
*e. Чадним газом

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, зіничну лінію, носо-вушну лінію, серединну лінію моделі
b. Межі протеза, естетичний центр, середину альвеолярного відростка, лінії ікол та лінію посмішки
c. Межі протезного поля, середину альвеолярного відростка, лінію ікол, лінію посмішки
*d. Межі протеза, середину альвеолярного відростка, серединну лінію моделі, ділянки, що підлягають ізоляції
e. Середину альвеолярного відростка, серединну лінію моделі, ділянки, що ізолюють, лінію посмішки

