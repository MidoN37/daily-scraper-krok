1. Який етап під час виготовлення повного знімного протеза є наступним після визначення центрального співвідношення щелеп?
a. -
*b. Гіпсування моделей в оклюдатор чи артикулятор
c. Постановка штучних зубних рядів
d. Попереднє моделювання базису протеза
e. Остаточне моделювання базису протеза

2. Яка мета вибілювання мостоподібних протезів?
a. Створення умов для полімеризації
b. Підвищення корозійної стійкості
*c. Видалення окалини
d. Усунення нерівності поверхні
e. Поліпшення естетичних показників

3. Що вважається найкращим орієнтиром під час моделювання коронки зуба?
a. Муляж
b. Зуб-антагоніст
*c. Однойменний зуб протилежного боку
d. Однойменний зуб протилежної щелепи
e. Штучна коронка однойменного зуба

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення вкладки
b. Виготовлення моделі
c. Моделювання вкладки
*d. Отримання відбитка
e. Відливання вкладки

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Незнімний
b. Умовно знімний
c. Частковий знімний пластинковий
*d. Частковий знімний
e. Повний знімний

6. Чим обмежена ніша заглиблення підпоясового простору, що визначається під час проведення паралелометрії?
a. Слизовою оболонкою ясен, стержнем паралелометра та екватором сусіднього зуба
b. Стержнем паралелометра, поверхнею зуба з боку дефекту та слизовою оболонкою щоки
c. Сусіднім зубом, поверхнею зуба з боку дефекту та слизовою оболонкою ясен
d. Стержнем паралелометра, слизовою оболонкою ясен та слизовою оболонкою язика
*e. Стержнем паралелометра, поверхнею зуба з боку дефекту та слизовою оболонкою ясен

7. Укажіть механічний метод фіксації часткових знімних протезів.
a. Присмоктувальні пристрої Рауе
b. Під'язиковий простір
c. Принцип замикаючого клапана
*d. Кламери
e. Анатомічні утворення

8. Які компоненти є основними в стоматологічних фарфорових масах?
a. Каолін, тальк, боратне скло
b. Каолін, кварц, гіпс
c. Каолін, кварц, апатит
d. Каолін, гіпс, корунд
*e. Каолін, кварц, польовий шпат

9. Які недоліки мають металокерамічні конструкції?
a. Нещільне прилягання до кукси зуба, необхідність препарування зубів
b. Недостатня естетичність конструкції, необхідність виготовлення розбірної моделі
c. Незначне препарування зубів, легко знімаються
d. Алергійні реакції на матеріали протеза, складність виготовлення
*e. Значне препарування зубів, можливе стирання зубів-антагоністів

10. Із яких компонентів складаються замкові кріплення бюгельного протеза?
a. Кламера, патриці, матриці
b. Патриці та кнопки
c. Патриці та телескопа
d. Матриці та кнопки
*e. Патриці та матриці

11. У якому вигляді представлений мономер у зубопротезних акрилових пластмасах?
a. Суспензії
b. Крему
c. Пасти
d. Порошку
*e. Рідини

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Оклюдатором
b. Фрезерувальним станком
c. Полімеризатором
*d. Тримером
e. Кюветою

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Обробку етиловим ефіром
b. Ультразвукову обробку
c. Оксидування
d. Піскоструменеву обробку
*e. Обробку шліфувальними кругами та абразивними головками

14. У якій ділянці зубного ряду показано конструювання зубів на приточуванні?
a. На будь-якій ділянці верхньої щелепи
b. На нижній щелепі у фронтальному відділі
c. На верхній щелепі в бічному відділі
d. На нижній щелепі в бічному відділі
*e. На верхній щелепі у фронтальному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Екватора коронкової частини
b. Жувальної поверхні
c. Апроксимальну
*d. Пришийкового уступу
e. Ділянку ясен

16. Під час роботи технік зубний використовує фінагель. Укажіть його призначення.
a. Скальпель для зрізання воску
b. Ніж для роботи з гіпсом
c. Шпатель для замішування гіпсу
*d. Виріз для обрізання моделей
e. Ємкість для замішування пластмаси

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Напівкоронка
*b. Телескопічна
c. Комбінована
d. Екваторна
e. Тричетвертна

18. Які види робіт потребують виготовлення розбірної комбінованої моделі?
*a. Суцільнолиті, керамічні та металокерамічні незнімні протези
b. Повні знімні та металокерамічні незнімні протези
c. Повні знімні протези
d. Часткові знімні та бюгельні протези
e. Бюгельні протези з опорою на телескопічні коронки

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Етакрил-02
b. Фторакс
c. Бакрил
*d. Редонт
e. Синма-М

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Фронтальна
b. Вертикальна
c. Центральна
d. Сагітальна
*e. Трансверзальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
*a. Муфта
b. Кільце
c. Штифт
d. Повітровід
e. Ливник

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
*a. Слизову оболонку порожнини рота
b. Природні зуби бічної групи
c. Власне жувальний м'яз порожнини рота
d. Природні зуби фронтальної групи
e. Слизову оболонку порожнини рота, природні зуби та жувальні м'язи

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Металевих сплавів
b. Основних
c. Відбиткових
*d. Допоміжних
e. Полімерних

24. Який інструментарій застосовує технік зубний для замішування гіпсу перед відливанням моделей?
a. Гумові рукавички та металеву миску
b. Прес-кювету та керамічну чашку
c. Вібростолик та гумові рукавички
d. Ножиці та фрези
*e. Гумову чашку та металевий шпатель

25. Укажіть, у якій площині відображаються аномалії прикусу за класифікацією Енгля.
a. Трансверзальній
b. Оклюзійній
c. Вертикальній
*d. Сагітальній
e. Діагональній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Замкова
b. Телескопічна
*c. Балкова
d. Кламерна
e. Шарнірна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна неблискуча поверхня
b. Шорстка однорідна нематова поверхня
*c. Шорстка однорідна матова поверхня
d. Гладка однорідна блискуча поверхня
e. Шорстка однорідна блискуча поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Надлишок мономера в масі
*b. Недостатній об'єм маси, що полімеризується
c. Збільшення об'єму маси, що полімеризується
d. Випаровування мономера всередині формувальної маси, що полімеризується
e. Недостатня кількість мономера

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Вібростолика
*b. Паралелометра
c. Оклюдатора
d. Артикулятора
e. Полімеризатора

30. Укажіть, до апаратів якої дії належить капа Шварца.
a. Ретенційних
b. Механічних
c. Комбінованих
*d. Функціональних
e. Профілактичних

31. Визначте місце розташування тіла утримувального кламера.
a. На вестибулярній поверхні зуба
*b. На апроксимальній поверхні зуба
c. У базисі протеза вздовж його краю
d. У базисі протеза під штучними зубами
e. На оральній поверхні зуба

32. З якою метою на каркас металокерамічної коронки наносять та спікають опак?
a. Дає можливість з’єднання металу та кераміки
b. Для зняття внутрішнього напруження металу
c. Для знежирення каркаса перед нанесенням шарів дентину
d. Для збільшення текучості керамічного покриття
*e. Для усунення просвічування металевого каркаса

33. Яке розташування має цемент у структурі зуба?
a. Знаходиться під шаром емалі
b. Знаходиться в ділянці шийки зуба
c. Укриває коронку зуба
*d. Знаходиться на поверхні кореня зуба
e. Локалізований у порожнині зуба

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Залозиста
b. Жирова
c. -
d. Медіанна фіброзна
*e. Периферійна фіброзна

35. Укажіть масове співвідношення порошку та рідини для приготування пластмасового тіста.
a. 2:5
b. 1:1
c. 2:3
*d. 2:1
e. 5:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Ортогнатичного співвідношення щелеп
b. Прогенічного співвідношення щелеп
c. -
*d. Прогнатичного співвідношення щелеп
e. Відкритого прикусу

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Зростає поступово
b. Рівномірне
c. Збільшене
d. Не змінюється
*e. Зменшене

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Закинути голову назад
b. Увести повітровід
c. Стимулювати кашель
d. Підняти його руки вгору
*e. Застосувати прийом Геймліха

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час виготовлення прикусних шаблонів
b. Помилка під час конструювання штучного зубного ряду
*c. Неправильно визначена міжальвеолярна висота
d. Помилка під час гіпсування моделей в оклюдатор
e. Неправильно визначена центральна оклюзія

40. Укажіть, що наносять на кінцевому лабораторному етапі виготовлення керамічної коронки?
a. Дентин
*b. Глазур
c. Плечову масу
d. Покривний лак
e. Емаль

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Ізоляційний
*b. Покривний
c. Сепараційний
d. Манікюрний
e. Компенсаційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. З'єднати дугу із сідлоподібною частиною, відростком та тілом кламера
b. Для покращення естетичності протеза
c. Для зміцнення металевого каркаса протеза
d. -
*e. З'єднати дугу із сідлоподібною частиною, утворивши місце ретенції пластмаси

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Формування
b. Моделювання
c. Склеювання
d. Підрізання
*e. Окантовування

44. Укажіть, які пластмаси належать до базисних.
*a. Фторакс, Етакрил, Акрел
b. Карбопласт, Фторакс, Протакрил
c. Стадонт, Фторакс, Акрел
d. Карбопласт, Протакрил, Редонт
e. Редонт, Етакрил, Протакрил

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для фіксації металопластмасової коронки
b. Для ізоляції металу вiд пластмаси
c. Для iзоляцiї пластмаси вiд гiпсу
d. Для компенсацiї усадки металу
*e. Для механічної фіксації між пластмасою та металом

46. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
b. Емалевий, опаковий, дентинний
c. Опаковий, емалевий, дентинний
d. Дентинний, емалевий, опаковий
*e. Опаковий, дентинний, емалевий

47. Якою має бути форма поперечного перетину дуги бюгельного протеза на нижній щелепі?
a. Напівкругла, трикутна, напівовальна
b. Напівкругла, напівгрушеподібна, прямокутна
*c. Напівовальна, напівкругла, напівгрушеподібна
d. Напівкругла, прямокутна, пласка
e. Напівгрушеподібна, квадратна, напівовальна

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Внутрішній, посередній, комбінований
*b. Внутрішній, зовнішній, комбінований
c. Зовнішній, посередній, комбінований
d. -
e. Посередній, внутрішній, зовнішній

49. Яку назву має здатність матеріалу чинити опір дії зовнішніх сил, не руйнуючись і не деформуючись?
*a. Міцність
b. Твердість
c. Пластичність
d. Пружність
e. Жорсткість

50. Як називається відбиток, який відображає стан тканин протезного ложа під час функції?
*a. Функціональний
b. Робочий
c. Активний
d. Демонстраційний
e. Анатомічний

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 3,0 мм
*b. 1,5 мм
c. 0,3 мм
d. 2,5 мм
e. 0,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Універсального
b. Бюгельного
*c. Базисного
d. Липкого
e. Моделювального

53. Який прикус характеризується висуванням нижньої щелепи вперед?
a. Глибокий
*b. Прогенія
c. Прогнатія
d. Прямий
e. Відкритий

54. Застосування якого приладу є необхідною умовою для виготовлення вогнетривкої моделі?
*a. Вібростолика
b. Паяльного апарата
c. Піскоструменевого апарата
d. Центрифуги
e. Муфельної печі

55. Які є види лінійної кламерної фіксації протезів?
a. Міжщелепна, однощелепна, позащелепна
*b. Сагітальна, трансверзальна, діагональна
c. Внутрішньоротова, зовнішньоротова, комбінована
d. Міжальвеолярна, верхньощелепна, нижньощелепна
e. Точкова, лінійна, площинна

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · 2H_2O
b. CaSO_4 · 2H_2O
c. Ca_2SO_4 · H_2O_2
d. CaSO_4 · H_2O_2
*e. (CaSO_4)_2 · H_2O

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
*a. Репонувальний
b. Комбінований
c. Заміщувальний
d. Обтурувальний
e. Фіксувальний

58. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
*b. Щільно
c. З одного боку
d. Довільно
e. Не повинен охоплювати шийку зуба, мати зазор до 1 мм

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
*a. 5-10 мм
b. 1-2 мм
c. 16-20 мм
d. 3-4 мм
e. 11-15 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. До роботи був прийнятий відбиток, що не відповідає вимогам
b. Неправильно були закріплені моделі під час гіпсування в оклюдатор
c. Помилки під час виготовлення прикусних шаблонів
d. Визначена одна з бічних оклюзій
*e. Визначена передня оклюзія

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Сагітальний суглобовий шлях
b. Сагітальний різцевий шлях
*c. Шлях введення протеза
d. Шлях виведення протеза
e. Трансверзальний різцевий шлях

62. Який діаметр ортодонтичного дроту використовують для виготовлення кламера Адамса?
a. 1,2 мм
b. -
c. 0,8 мм
*d. 0,6 мм
e. 1,0 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Комбінований
b. Зовнішній
c. Внутрішній
d. Зворотний
*e. Прямий

64. Який головний недолік мостоподібного протеза з пластмаси?
a. Недостатня фіксація
*b. Низька міцність
c. Низька косметичність
d. Висока вартість
e. Складність виготовлення

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
*a. Дотичну
b. Комбіновану
c. Промивну
d. Довільну
e. Сідлоподібну

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Рослинні, мінеральні, синтетичні
b. Кобальто-хромові, титанові, нікель-хромові
c. Силіконові, тіоколові, альгінатні
d. Пластмасові, керамічні, сіталові
*e. Фосфатні, силікатні, гіпсові

67. Укажіть, хто позначає межі місця ізоляції піднебінного торуса на гіпсовій моделі.
a. Сестра медична кабінету
b. Адміністратор клініки
c. Пацієнт
d. Технік зубний
*e. Лікар-стоматолог-ортопед

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
*b. Вкладку
c. Штучний зуб
d. Коронку
e. Імедіат-протез

69. Укажіть, у яких випадках технік зубний виготовляє розбірний незнімний мостоподібний протез.
a. Подовження зубо-альвеолярного відростка в ділянці відсутніх зубів із протилежної щелепи
b. Патологічна стертість природних зубів із завищенням висоти центральної оклюзії
*c. Опорні зуби або одна з опор значно нахилені один до одного в бік дефекту
d. Опорні зуби мають паралельність
e. Патологічна стертість природних зубів із заниженням висоти центральної оклюзії

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Механічні зачепи
b. Потовщену зону
*c. Пришийкову гірлянду
d. Стоншену зону
e. Ретенційні намистини

71. Назвіть елементи мостоподібного протеза.
a. Оклюзійна накладка та проміжна частина
b. Проміжна частина та кламери
c. Опорні елементи та оклюзійна накладка
*d. Опорні елементи та проміжна частина
e. Опорні елементи та базис

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Напівкоронки
b. Відновлювальні
c. Опорні
d. Фіксувальні
*e. Тимчасові

73. Що забезпечується розширенням формувальних мас під час твердіння та нагрівання?
a. Створення гладкої поверхні
*b. Компенсація усадки металу
c. Зменшення дефектів литва
d. Підвищення якості сплаву
e. Зменшення затрат металу

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Композиція
*b. Сплав
c. Елемент
d. Полімер
e. Сполука

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Реструктурування
b. Виливання
c. Копіювання
d. Штампування
*e. Моделювання

76. Що означає термін "адентія"?
a. Розміри коронок, що виходять за межі норми в бік збільшення
b. Анатомічно неправильне положення одного або кількох зубів у зубному ряду
c. Розміри коронок, що виходять за межі норми в бік зменшення
d. Збільшення кількості зубів
*e. Повна або ж часткова відсутність зубів

77. Яким вимогам мають відповідати сплави, що використовуються в ортопедичній стоматології?
a. Зносостійкість, висока температура плавлення, високі механічні властивості
b. Зносостійкість, біологічна індиферентність, мінімальна міцність та пружність, невисока температура плавлення
c. Зносостійкість, висока пластичність, пружність, мінімальна усадка, висока температура плавлення
*d. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
e. Антикорозійна стійкість, максимальна усадка, невисока температура плавлення, високі механічні властивості

78. Зміщення якого уламка при двобічному ментальному переломі може спричинити асфіксію у потерпілого?
a. Бічних
b. -
c. Великого
d. Малого
*e. Середнього

79. Яку функцію виконують ретенційні ортодонтичні апарати?
a. Усувають сформовані зубо-щелепні аномалії
b. Запобігають можливому розвитку аномалій
c. Нормалізують функцію ковтання
*d. Закріплюють результати ортодонтичного лікування
e. Нормалізують функцію дихання

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Оклюзійна крива
b. Скронево-нижньощелепний суглоб
*c. Зубощелепний сегмент
d. Центральна оклюзія
e. Фізіологічний прикус

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
*a. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
b. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
d. Верхні та нижні бічні зуби нахилені назад (орально)
e. Звуження нижнього зубного ряду з віялоподібним положенням та нахилом назад верхніх фронтальних зубів

82. У наявності якого елемента полягає конструктивна відмінність апарата Хургіної від накушувальної пластинки Катца?
a. Похилої площини
b. Кламерів Адамса, Шварца
c. Базису
d. Перекидних петель
*e. Ортодонтичного гвинта

83. Укажіть мету оксидування металевого каркаса перед нанесенням керамічної маси.
*a. Для утворення оксидів та хімічного з'єднання з опаковим шаром
b. Для з'єднання з дентиновим шаром
c. Для усунення просвічування металу
d. Для міцності металевого каркаса
e. Для знежирення металевого каркаса

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 3 клас
*b. 4 клас
c. 1 клас
d. 2 клас
e. 5 клас

85. Під час виготовлення штампованих коронок використовують апарат "Самсон". Яке його призначення?
a. Шліфування коронки
b. Зняття наклепу
*c. Зменшення діаметра гільзи
d. Збільшення розміру гільзи
e. Зменшення товщини стінки гільзи

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Друга
*b. Перша
c. Четверта
d. -
e. Третя

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У вигляді усіченого конуса без уступу
b. У формі циліндра з уступом
*c. У вигляді усіченого конуса з уступом
d. Паралельність сторін без уступу
e. Паралельність сторін з уступом

88. Який кламер має розщеплені Т-подібні плечі?
a. Березовського
*b. Роуча
c. Джексона
d. Бонвіля
e. Аккера

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Металевий молоточок
c. Моделювальний шпатель
d. Корнцанг
e. Мікрометр

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1 мм
b. Не торкається скла на 0,5 мм
*c. Різальним краєм торкається скла
d. Не торкається скла на 1,5 мм
e. -

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
*a. 0,3 мм
b. 0,4 мм
c. 0,5 мм
d. 0,6 мм
e. 0,7 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Тимчасові
*b. Фіксувальні
c. Опорні
d. Відновні
e. Шинувальні

93. У якій стадії дозрівання акрилову пластмасу пакують у кювету під час компресійного пресування?
a. Піскоподібній
b. Твердій
c. Ниток, що тягнуться
d. Гумоподібній
*e. Тістоподібній

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
b. Напад бронхіальної астми
c. Анафілактичний шок
*d. Набряк Квінке
e. Аспіраційна асфіксія

95. Укажіть інгібітори, що використовують для сповільнення реакції кристалізації гіпсу.
*a. Тетраборат натрію, столярний клей, цукор, етиловий спирт
b. Хлорид натрію, хлорид калію, сульфат натрію, сульфат калію, нітрат калію
c. Метанол, нітрат заліза, сульфат срібла, оксид цинку, ефіри
d. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
e. Хлорид кальцію, сульфат цинку, нітрат срібла, метиловий спирт, хлористий натрій

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у піднебінному напрямку на всю їх товщину від середини гребеня
b. Зі зміщенням у присінковому напрямку на всю їх товщину від середини гребеня
c. Зі зміщенням у піднебінному напрямку на 2/3 їх товщини від середини гребеня
d. Зі зміщенням у присінковому напрямку на 1/3 їх товщини від середини гребеня
*e. Зі зміщенням у присінковому напрямку на 2/3 їх товщини від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Прямий
b. Обернений
c. Косий
d. Зворотний
*e. Комбінований

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
*a. Механічного з'єднання
b. Комбінованого з'єднання
c. Гальванізації
d. Хімічного з'єднання
e. Адгезії

99. Дайте визначення поняттю відбиток.
*a. Негативне зображення тканин протезного ложа та прилеглих до нього зон
b. Позитивне об'ємне зображення тканин протезного ложа та прилеглих до нього зон
c. Частина протеза, у якій укріплюють штучні зуби та фіксувальні елементи
d. -
e. Позитивне об'ємне зображення зубного ряду та прилеглих до нього зон

100. Укажіть помилки та ускладнення, що виникають під час препарування каріозної порожнини.
a. Недотримання правил асептики та антисептики лікарем
b. Прогресування запального процесу в пульпі
c. Неправильний вибір пломбувальних матеріалів
*d. Перфорація дна каріозної порожнини
e. Неправильний вибір лікарських засобів

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Спіканням
b. Паянням
c. Дублюванням
d. Литтям
*e. Полімеризацією

102. До якої групи за класифікацією шин та апаратів належить проста шина Вебера?
*a. Зубоясенних
b. Назубних
c. Комбінованих
d. Позаротових
e. Наясенних

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
b. Заниженою висотою прикусу
c. Збільшенням меж базису на піднебінні верхнього протеза
d. Збільшенням меж базису протеза на нижній щелепі в під'язиковій ділянці
*e. Завищеною висотою прикусу

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
b. Литво
*c. Виготовлення моделей
d. Моделювання воскової репродукції
e. Гіпсування моделей в артикулятор

105. Укажіть умови для застосування замкових кріплень у бюгельних протезах.
a. Значний нахил опорного зуба у бік дефекту
b. Значний нахил опорного зуба у вестибулярний бік
c. Значний нахил опорного зуба в оральний бік
*d. Достатня висота клінічної коронки опорного зуба
e. Низька коронка опорного зуба

106. До якого типу пластмас за способом твердіння належить пластмаса "Синма-М"?
*a. Пластмаси гарячої полімеризації
b. -
c. Пластмаси холодної полімеризації
d. Фотополімери
e. Пластмаси подвійного твердіння

107. Які показання існують до виготовлення штучних коронок?
a. Для опори мостоподібного протеза
b. Відновлення естетичної норми
*c. Відновлення зруйнованої коронкової частини зуба та опори мостоподібного протеза
d. Відновлення зруйнованої апроксимальної поверхні зуба
e. Відновлення зруйнованої вестибулярної поверхні зуба та опори мостоподібного протеза

108. Укажіть, які каталізатори можуть застосовуватися для прискорення реакції кристалізації гіпсу.
a. Тетраборат кальцію, етиловий спирт, цукор, сульфат кальцію
*b. Хлорид натрію, хлорид калію, сульфат калію, сульфат натрію, нітрат калію
c. Метанол, столярний клей, метиловий спирт, поліпропіленгліколь
d. Тетраборат натрію, столярний клей, цукор, етиловий спирт
e. Хлорид кальцію, сульфат цинку, нітрат срібла, цукор, метанол

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Пологий, грушеподібний, поперековий
*b. Пологий, прямовисний, з навісом
c. Прямокутний, прямовисний, з навісом
d. Пологий, поперековий, прямокутний
e. Прямовисний, поперековий, з навісом

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. З дублювальним зубним рядом
*b. Розбірний
c. Має формувальну частину
d. Пустотілий
e. З обтуратором

111. Для моделювання якої частини зубного протеза використовують палички воску "Модевакс" синього кольору?
a. Коронкової
b. Кореневої
c. Базису
*d. Проміжної
e. Пришийкової

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
*a. Силіконовий
b. Гіпс
c. Цинкоксидевгеноловий
d. Термопластичний
e. Альгінатний

113. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
b. Фрезерувальні головки
c. Керамічні штифти
d. Мікрометри
*e. Калібри

114. Чому для виготовлення зубних протезів застосовують сплави, а не чисті метали?
*a. Чисті метали не відповідають вимогам до конструкційних матеріалів
b. Сплави більш стійкі до корозії
c. Чисті метали недостатньо міцні
d. Сплави дешевші за чисті метали
e. Сплави легше обробляються

115. Яке обладнання застосовують для спікання фарфорових коронок?
*a. Спеціальну піч із вакуумом
b. Високочастотну піч
c. Відкрите полум'я
d. Звичайну муфельну піч
e. Сухожарову шафу

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Доходить до рівня шийок зубів
b. Перекриває зуби на одну третину
c. Перекриває зуби наполовину
*d. Перекриває зуби на дві третини
e. Перекриває всю оральну поверхню зубів

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Протез із ясенним пелотом
b. Пустотілий протез
c. Протез із кламером
*d. Протез із шарніром
e. Протез із телескопічною коронкою

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Комбінованого
b. Напівлабільного
c. Сферичного
d. Лабільного
*e. Жорсткого

119. У якому разі багатоланковий кламер застосовується як дуга бюгельного протеза на нижню щелепу?
*a. Малого простору між дном ротової порожнини та ясенним краєм
b. Значного нахилу альвеолярного відростка вперед
c. Глибокого прикусу
d. Значної двосторонньої конвергенції бічних зубів
e. Глибокого дна ротової порожнини

120. Що включає індивідуальна профілактика стоматологічних захворювань?
*a. Чищення зубів, раціональне харчування
b. Професійне чищення зубів
c. Апаратний масаж ясен
d. Лікування захворювань пародонта
e. Лікування карієсу та його ускладнень

121. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
b. Лавакс
*c. Восколіт
d. Модевакс
e. Липкий

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Повторне піскоструменеве оброблення каркаса
b. Ультразвукове очищення каркаса
c. Піскоструменеве оброблення каркаса
d. Гальванопластику
*e. Оксидування каркаса

123. У якій кімнаті зубопротезної лабораторії проводять приготування пластмасового тіста?
a. Будь-якій кімнаті за наявності загальної витяжки
b. Основній кімнаті за наявності місцевої витяжки
c. Паяльній кімнаті у витяжній шафі
*d. Полімеризаційній кімнаті у витяжній шафі
e. Полірувальній кімнаті за наявності місцевої витяжки

124. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Ланцетоподібні палички, 82x8,5x1,8 мм, темно-жовтого кольору
c. Чотиригранні призми, 70x80x5 мм, білого кольору
d. Круглі пластинки, діаметром 82 мм і товщиною 0,5 мм, рожевого кольору
*e. Прямокутні пластинки, 170x80x1,8 мм, рожевого кольору

125. Укажіть методи виготовлення штучних коронок.
a. Литі, опорні, комбіновані
b. Тимчасові, штамповані, постійні
c. Тимчасові, опорні, постійні
d. Штамповані, литі, опорні
*e. Штамповані, литі, шляхом полімеризації, шляхом обжигу

126. Які інструменти та матеріали в стоматологічній практиці мають піддаватися стерилізації?
a. Інструменти багаторазового використання
b. Інструменти одноразового використання
c. Нові інструменти та матеріали перед застосуванням
d. Усі інструменти та матеріали, що використовуються під час стоматологічних маніпуляцій
*e. Усі інструменти та матеріали, які контактують з рановою поверхнею

127. Якими конструкційними елементами зумовлена сила дії механічно діючих ортодонтичних апаратів?
*a. Дугою, пружиною, гвинтом
b. Базисом, щитом, пелотом
c. Пелотом, кільцем, петлею
d. Лігатурою, накладкою, площиною
e. Плечем, відростком, тілом

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Холодну полімеризацію
b. Гарячу полімеризацію
c. Лиття
d. Штампування
*e. Комп'ютерне фрезерування

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 2
*b. 3
c. 4,5
d. 4
e. 2,5

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Зняття відбитків
b. Дублювання моделей
c. Паралелометрія
*d. Нанесення керамічного облицювання
e. Фіксація протеза

131. Укажіть основне застосування липкого воску під час виготовлення протезів у зуботехнічній лабораторії.
*a. Тимчасове склеювання частин протезів перед паянням
b. Виготовлення воскових шаблонів
c. Моделювання проміжної частини незнімних протезів
d. Гравіювання шийки зуба на гіпсовому стовпчику
e. Моделювання анатомічної форми зуба

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Передній
b. Бічній правій
*c. Центральній
d. Задній
e. Бічній лівій

133. Недотримання яких правил може спричинити виникнення газової пористості пластмаси?
a. Дозування полімеру
b. Дозування мономера
c. Моделювання
d. Стабільного тиску
*e. Режиму полімеризації

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Бромштром
*b. Артикулятор
c. Медіатор
d. Калота
e. Оклюдатор

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Екваторних коронок
b. Опорних кламерів
c. Утримувальних кламерів
*d. Телескопічних коронок
e. Пластмасових коронок

136. Як поділяються ложки для відбитків за методом виготовлення?
a. Функціональні та складні
b. Робочі та допоміжні
c. Складні та розбірні
d. Допоміжні та індивідуальні
*e. Індивідуальні та стандартні

137. До якого типу належить кламер, що застосовується у разі середнього (типового) розташування межової лінії?
a. Ney 3 - Комбінований
b. Ney 4 - Зворотної дії
*c. Ney 1 - Аккера
d. Ney 5 - Кільцевий
e. Ney 2 - Роуча

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
*a. Прикус
b. Висота прикусу
c. Фізіологічний спокій
d. Артикуляція
e. Центральна оклюзія

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
b. Сантиметрову стрічку
*c. Мікрометр
d. Лінійку
e. Штангенциркуль

140. Укажіть, як розташовується відросток одноплечового гнутого утримувального кламера.
a. На вестибулярній поверхні зуба
b. На апроксимальній поверхні зуба
*c. У базисі протеза на відстані 1-2 мм від моделі
d. -
e. Між екватором зуба та яснами

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
*a. Стирання облицювального матеріалу
b. Біоінертні властивості
c. Необхідність полірування конструкції
d. Низькі естетичні характеристики
e. Щільне прилягання коронки

142. Що визначає позначена на восковому валику "лінія усмішки"?
a. Розмір нижньої третини обличчя
b. Відстань, на яку розмикаються зубні ряди
c. Рівень розслаблення м'язів
*d. Рівень шийок фронтальних зубів
e. Відстань між іклами верхньої щелепи

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Діагональна
*b. Точкова
c. Площинна
d. Сагітальна
e. Трансверзальна

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Частковий знімний пластинковий
*b. Мостоподібний
c. Імедіат-протез
d. Бюгельний
e. Повний знімний пластинковий

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Утримувальний кламер
b. Базис протеза
c. Сідло протеза
*d. Оклюзійна накладка
e. Дуга протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 3,0 м^2
b. 4,5 м^2
*c. 4 м^2
d. 3,5 м^2
e. 2,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
*b. Глутаровий альдегід 2,5%
c. Хлорамін 0,1%
d. Перекис водню 5%
e. Спирт етиловий 70%

148. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, піднебінна дуга, пружина Коффіна
*b. Кламери Шварца та Адамса, вестибулярна дуга
c. Протрагуюча та рукоподібні пружини, пружина Коффіна
d. Кламери Шварца та Адамса, вестибулярна дуга, протрагуюча пружина
e. Кламери Шварца та Адамса, вестибулярна дуга, пружини Калвеліса

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Метаном
b. Природним газом
c. Аміаком
d. Хлором
*e. Чадним газом

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Межі протезного поля, середину альвеолярного відростка, лінію ікол, лінію посмішки
*b. Межі протеза, середину альвеолярного відростка, серединну лінію моделі, ділянки, що підлягають ізоляції
c. Межі протеза, естетичний центр, середину альвеолярного відростка, лінії ікол та лінію посмішки
d. Середину альвеолярного відростка, серединну лінію моделі, ділянки, що ізолюють, лінію посмішки
e. Межі протезного поля, зіничну лінію, носо-вушну лінію, серединну лінію моделі

