1. Який етап під час виготовлення повного знімного протеза є наступним після визначення центрального співвідношення щелеп?
a. -
b. Постановка штучних зубних рядів
c. Остаточне моделювання базису протеза
*d. Гіпсування моделей в оклюдатор чи артикулятор
e. Попереднє моделювання базису протеза

2. Яка мета вибілювання мостоподібних протезів?
a. Створення умов для полімеризації
b. Усунення нерівності поверхні
*c. Видалення окалини
d. Підвищення корозійної стійкості
e. Поліпшення естетичних показників

3. Що вважається найкращим орієнтиром під час моделювання коронки зуба?
a. Однойменний зуб протилежної щелепи
b. Зуб-антагоніст
*c. Однойменний зуб протилежного боку
d. Муляж
e. Штучна коронка однойменного зуба

4. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Виготовлення вкладки
b. Моделювання вкладки
*c. Отримання відбитка
d. Відливання вкладки
e. Виготовлення моделі

5. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
a. Повний знімний
b. Умовно знімний
c. Частковий знімний пластинковий
*d. Частковий знімний
e. Незнімний

6. Чим обмежена ніша заглиблення підпоясового простору, що визначається під час проведення паралелометрії?
a. Слизовою оболонкою ясен, стержнем паралелометра та екватором сусіднього зуба
*b. Стержнем паралелометра, поверхнею зуба з боку дефекту та слизовою оболонкою ясен
c. Стержнем паралелометра, поверхнею зуба з боку дефекту та слизовою оболонкою щоки
d. Сусіднім зубом, поверхнею зуба з боку дефекту та слизовою оболонкою ясен
e. Стержнем паралелометра, слизовою оболонкою ясен та слизовою оболонкою язика

7. Укажіть механічний метод фіксації часткових знімних протезів.
a. Анатомічні утворення
b. Під'язиковий простір
c. Присмоктувальні пристрої Рауе
*d. Кламери
e. Принцип замикаючого клапана

8. Які компоненти є основними в стоматологічних фарфорових масах?
a. Каолін, гіпс, корунд
*b. Каолін, кварц, польовий шпат
c. Каолін, кварц, апатит
d. Каолін, тальк, боратне скло
e. Каолін, кварц, гіпс

9. Які недоліки мають металокерамічні конструкції?
a. Недостатня естетичність конструкції, необхідність виготовлення розбірної моделі
*b. Значне препарування зубів, можливе стирання зубів-антагоністів
c. Нещільне прилягання до кукси зуба, необхідність препарування зубів
d. Алергійні реакції на матеріали протеза, складність виготовлення
e. Незначне препарування зубів, легко знімаються

10. Із яких компонентів складаються замкові кріплення бюгельного протеза?
a. Кламера, патриці, матриці
b. Патриці та телескопа
*c. Патриці та матриці
d. Патриці та кнопки
e. Матриці та кнопки

11. У якому вигляді представлений мономер у зубопротезних акрилових пластмасах?
a. Пасти
b. Порошку
c. Крему
*d. Рідини
e. Суспензії

12. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Фрезерувальним станком
b. Оклюдатором
*c. Тримером
d. Кюветою
e. Полімеризатором

13. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Ультразвукову обробку
b. Піскоструменеву обробку
*c. Обробку шліфувальними кругами та абразивними головками
d. Оксидування
e. Обробку етиловим ефіром

14. У якій ділянці зубного ряду показано конструювання зубів на приточуванні?
a. На будь-якій ділянці верхньої щелепи
b. На нижній щелепі у фронтальному відділі
c. На верхній щелепі в бічному відділі
d. На нижній щелепі в бічному відділі
*e. На верхній щелепі у фронтальному відділі

15. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Ділянку ясен
*b. Пришийкового уступу
c. Жувальної поверхні
d. Апроксимальну
e. Екватора коронкової частини

16. Під час роботи технік зубний використовує фінагель. Укажіть його призначення.
a. Шпатель для замішування гіпсу
*b. Виріз для обрізання моделей
c. Ніж для роботи з гіпсом
d. Ємкість для замішування пластмаси
e. Скальпель для зрізання воску

17. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Комбінована
b. Тричетвертна
*c. Телескопічна
d. Напівкоронка
e. Екваторна

18. Які види робіт потребують виготовлення розбірної комбінованої моделі?
a. Бюгельні протези з опорою на телескопічні коронки
b. Часткові знімні та бюгельні протези
*c. Суцільнолиті, керамічні та металокерамічні незнімні протези
d. Повні знімні протези
e. Повні знімні та металокерамічні незнімні протези

19. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
a. Фторакс
b. Етакрил-02
c. Бакрил
*d. Редонт
e. Синма-М

20. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Центральна
b. Сагітальна
*c. Трансверзальна
d. Фронтальна
e. Вертикальна

21. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Штифт
b. Кільце
c. Ливник
d. Повітровід
*e. Муфта

22. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
a. Слизову оболонку порожнини рота, природні зуби та жувальні м'язи
b. Власне жувальний м'яз порожнини рота
c. Природні зуби бічної групи
*d. Слизову оболонку порожнини рота
e. Природні зуби фронтальної групи

23. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
*a. Допоміжних
b. Металевих сплавів
c. Полімерних
d. Основних
e. Відбиткових

24. Який інструментарій застосовує технік зубний для замішування гіпсу перед відливанням моделей?
*a. Гумову чашку та металевий шпатель
b. Гумові рукавички та металеву миску
c. Ножиці та фрези
d. Прес-кювету та керамічну чашку
e. Вібростолик та гумові рукавички

25. Укажіть, у якій площині відображаються аномалії прикусу за класифікацією Енгля.
a. Вертикальній
*b. Сагітальній
c. Трансверзальній
d. Оклюзійній
e. Діагональній

26. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Замкова
b. Телескопічна
*c. Балкова
d. Кламерна
e. Шарнірна

27. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Гладка однорідна блискуча поверхня
b. Шорстка однорідна нематова поверхня
c. Гладка однорідна неблискуча поверхня
*d. Шорстка однорідна матова поверхня
e. Шорстка однорідна блискуча поверхня

28. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Збільшення об'єму маси, що полімеризується
*b. Недостатній об'єм маси, що полімеризується
c. Недостатня кількість мономера
d. Випаровування мономера всередині формувальної маси, що полімеризується
e. Надлишок мономера в масі

29. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Полімеризатора
*b. Паралелометра
c. Вібростолика
d. Оклюдатора
e. Артикулятора

30. Укажіть, до апаратів якої дії належить капа Шварца.
a. Комбінованих
*b. Функціональних
c. Ретенційних
d. Профілактичних
e. Механічних

31. Визначте місце розташування тіла утримувального кламера.
a. На вестибулярній поверхні зуба
*b. На апроксимальній поверхні зуба
c. На оральній поверхні зуба
d. У базисі протеза під штучними зубами
e. У базисі протеза вздовж його краю

32. З якою метою на каркас металокерамічної коронки наносять та спікають опак?
a. Для знежирення каркаса перед нанесенням шарів дентину
b. Для зняття внутрішнього напруження металу
*c. Для усунення просвічування металевого каркаса
d. Дає можливість з’єднання металу та кераміки
e. Для збільшення текучості керамічного покриття

33. Яке розташування має цемент у структурі зуба?
a. Локалізований у порожнині зуба
*b. Знаходиться на поверхні кореня зуба
c. Знаходиться в ділянці шийки зуба
d. Укриває коронку зуба
e. Знаходиться під шаром емалі

34. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. Залозиста
b. Медіанна фіброзна
c. -
d. Жирова
*e. Периферійна фіброзна

35. Укажіть масове співвідношення порошку та рідини для приготування пластмасового тіста.
a. 5:1
b. 1:1
c. 2:5
d. 2:3
*e. 2:1

36. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Прогенічного співвідношення щелеп
b. Відкритого прикусу
*c. Прогнатичного співвідношення щелеп
d. -
e. Ортогнатичного співвідношення щелеп

37. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Рівномірне
b. Зростає поступово
c. Не змінюється
*d. Зменшене
e. Збільшене

38. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Увести повітровід
*b. Застосувати прийом Геймліха
c. Підняти його руки вгору
d. Стимулювати кашель
e. Закинути голову назад

39. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час конструювання штучного зубного ряду
b. Помилка під час гіпсування моделей в оклюдатор
c. Неправильно визначена центральна оклюзія
*d. Неправильно визначена міжальвеолярна висота
e. Помилка під час виготовлення прикусних шаблонів

40. Укажіть, що наносять на кінцевому лабораторному етапі виготовлення керамічної коронки?
a. Покривний лак
b. Плечову масу
c. Дентин
*d. Глазур
e. Емаль

41. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
*a. Покривний
b. Сепараційний
c. Манікюрний
d. Ізоляційний
e. Компенсаційний

42. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
a. З'єднати дугу із сідлоподібною частиною, відростком та тілом кламера
b. Для зміцнення металевого каркаса протеза
c. Для покращення естетичності протеза
*d. З'єднати дугу із сідлоподібною частиною, утворивши місце ретенції пластмаси
e. -

43. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Підрізання
b. Моделювання
c. Формування
d. Склеювання
*e. Окантовування

44. Укажіть, які пластмаси належать до базисних.
*a. Фторакс, Етакрил, Акрел
b. Стадонт, Фторакс, Акрел
c. Карбопласт, Протакрил, Редонт
d. Карбопласт, Фторакс, Протакрил
e. Редонт, Етакрил, Протакрил

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для ізоляції металу вiд пластмаси
b. Для компенсацiї усадки металу
*c. Для механічної фіксації між пластмасою та металом
d. Для фіксації металопластмасової коронки
e. Для iзоляцiї пластмаси вiд гiпсу

46. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
*b. Опаковий, дентинний, емалевий
c. Опаковий, емалевий, дентинний
d. Дентинний, емалевий, опаковий
e. Емалевий, опаковий, дентинний

47. Якою має бути форма поперечного перетину дуги бюгельного протеза на нижній щелепі?
a. Напівкругла, трикутна, напівовальна
b. Напівгрушеподібна, квадратна, напівовальна
*c. Напівовальна, напівкругла, напівгрушеподібна
d. Напівкругла, напівгрушеподібна, прямокутна
e. Напівкругла, прямокутна, пласка

48. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Зовнішній, посередній, комбінований
b. -
*c. Внутрішній, зовнішній, комбінований
d. Внутрішній, посередній, комбінований
e. Посередній, внутрішній, зовнішній

49. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
b. Пластичність
c. Пружність
d. Твердість
*e. Міцність

50. Як називається відбиток, який відображає стан тканин протезного ложа під час функції?
a. Робочий
b. Анатомічний
*c. Функціональний
d. Активний
e. Демонстраційний

51. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 3,0 мм
b. 2,5 мм
c. 0,3 мм
d. 0,5 мм
*e. 1,5 мм

52. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
a. Моделювального
b. Універсального
c. Бюгельного
*d. Базисного
e. Липкого

53. Який прикус характеризується висуванням нижньої щелепи вперед?
*a. Прогенія
b. Прямий
c. Прогнатія
d. Відкритий
e. Глибокий

54. Застосування якого приладу є необхідною умовою для виготовлення вогнетривкої моделі?
a. Піскоструменевого апарата
b. Муфельної печі
c. Паяльного апарата
d. Центрифуги
*e. Вібростолика

55. Які є види лінійної кламерної фіксації протезів?
a. Міжщелепна, однощелепна, позащелепна
b. Точкова, лінійна, площинна
c. Міжальвеолярна, верхньощелепна, нижньощелепна
*d. Сагітальна, трансверзальна, діагональна
e. Внутрішньоротова, зовнішньоротова, комбінована

56. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. CaSO_4 · H_2O_2
*b. (CaSO_4)_2 · H_2O
c. Ca_2SO_4 · 2H_2O
d. Ca_2SO_4 · H_2O_2
e. CaSO_4 · 2H_2O

57. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Обтурувальний
b. Заміщувальний
c. Фіксувальний
*d. Репонувальний
e. Комбінований

58. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 1 мм
b. Не повинен охоплювати шийку зуба, мати зазор до 2 мм
c. З одного боку
*d. Щільно
e. Довільно

59. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 11-15 мм
b. 1-2 мм
*c. 5-10 мм
d. 16-20 мм
e. 3-4 мм

60. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
*a. Визначена передня оклюзія
b. Визначена одна з бічних оклюзій
c. Неправильно були закріплені моделі під час гіпсування в оклюдатор
d. До роботи був прийнятий відбиток, що не відповідає вимогам
e. Помилки під час виготовлення прикусних шаблонів

61. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
*a. Шлях введення протеза
b. Шлях виведення протеза
c. Сагітальний суглобовий шлях
d. Сагітальний різцевий шлях
e. Трансверзальний різцевий шлях

62. Який діаметр ортодонтичного дроту використовують для виготовлення кламера Адамса?
a. 0,8 мм
b. 1,2 мм
c. -
*d. 0,6 мм
e. 1,0 мм

63. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Внутрішній
*b. Прямий
c. Комбінований
d. Зворотний
e. Зовнішній

64. Який головний недолік мостоподібного протеза з пластмаси?
a. Недостатня фіксація
b. Низька косметичність
*c. Низька міцність
d. Складність виготовлення
e. Висока вартість

65. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Довільну
b. Сідлоподібну
c. Промивну
d. Комбіновану
*e. Дотичну

66. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
*a. Фосфатні, силікатні, гіпсові
b. Пластмасові, керамічні, сіталові
c. Рослинні, мінеральні, синтетичні
d. Кобальто-хромові, титанові, нікель-хромові
e. Силіконові, тіоколові, альгінатні

67. Укажіть, хто позначає межі місця ізоляції піднебінного торуса на гіпсовій моделі.
*a. Лікар-стоматолог-ортопед
b. Сестра медична кабінету
c. Технік зубний
d. Пацієнт
e. Адміністратор клініки

68. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
*a. Вкладку
b. Імедіат-протез
c. Штучний зуб
d. Капу
e. Коронку

69. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
*b. Опорні зуби або одна з опор значно нахилені один до одного в бік дефекту
c. Патологічна стертість природних зубів із заниженням висоти центральної оклюзії
d. Патологічна стертість природних зубів із завищенням висоти центральної оклюзії
e. Подовження зубо-альвеолярного відростка в ділянці відсутніх зубів із протилежної щелепи

70. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Механічні зачепи
b. Потовщену зону
*c. Пришийкову гірлянду
d. Ретенційні намистини
e. Стоншену зону

71. Назвіть елементи мостоподібного протеза.
*a. Опорні елементи та проміжна частина
b. Опорні елементи та оклюзійна накладка
c. Проміжна частина та кламери
d. Опорні елементи та базис
e. Оклюзійна накладка та проміжна частина

72. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
a. Відновлювальні
b. Фіксувальні
*c. Тимчасові
d. Напівкоронки
e. Опорні

73. Що забезпечується розширенням формувальних мас під час твердіння та нагрівання?
a. Зменшення затрат металу
b. Створення гладкої поверхні
c. Зменшення дефектів литва
*d. Компенсація усадки металу
e. Підвищення якості сплаву

74. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Композиція
*b. Сплав
c. Сполука
d. Полімер
e. Елемент

75. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Реструктурування
b. Виливання
*c. Моделювання
d. Штампування
e. Копіювання

76. Що означає термін "адентія"?
*a. Повна або ж часткова відсутність зубів
b. Розміри коронок, що виходять за межі норми в бік зменшення
c. Розміри коронок, що виходять за межі норми в бік збільшення
d. Збільшення кількості зубів
e. Анатомічно неправильне положення одного або кількох зубів у зубному ряду

77. Яким вимогам мають відповідати сплави, що використовуються в ортопедичній стоматології?
a. Антикорозійна стійкість, максимальна усадка, невисока температура плавлення, високі механічні властивості
*b. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
c. Зносостійкість, біологічна індиферентність, мінімальна міцність та пружність, невисока температура плавлення
d. Зносостійкість, висока пластичність, пружність, мінімальна усадка, висока температура плавлення
e. Зносостійкість, висока температура плавлення, високі механічні властивості

78. Зміщення якого уламка при двобічному ментальному переломі може спричинити асфіксію у потерпілого?
a. Малого
b. Бічних
c. -
*d. Середнього
e. Великого

79. Яку функцію виконують ретенційні ортодонтичні апарати?
*a. Закріплюють результати ортодонтичного лікування
b. Нормалізують функцію ковтання
c. Запобігають можливому розвитку аномалій
d. Нормалізують функцію дихання
e. Усувають сформовані зубо-щелепні аномалії

80. Як називають ділянку щелепи із приналежним їй зубом, коміркою, яснами, періодонтом, судинами і нервами?
*a. Зубощелепний сегмент
b. Скронево-нижньощелепний суглоб
c. Центральна оклюзія
d. Оклюзійна крива
e. Фізіологічний прикус

81. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні та нижні бічні зуби нахилені назад (орально)
b. Звуження нижнього зубного ряду з віялоподібним положенням та нахилом назад верхніх фронтальних зубів
c. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем
*d. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
e. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають

82. У наявності якого елемента полягає конструктивна відмінність апарата Хургіної від накушувальної пластинки Катца?
*a. Ортодонтичного гвинта
b. Перекидних петель
c. Базису
d. Кламерів Адамса, Шварца
e. Похилої площини

83. Укажіть мету оксидування металевого каркаса перед нанесенням керамічної маси.
a. Для усунення просвічування металу
*b. Для утворення оксидів та хімічного з'єднання з опаковим шаром
c. Для знежирення металевого каркаса
d. Для міцності металевого каркаса
e. Для з'єднання з дентиновим шаром

84. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 1 клас
b. 2 клас
*c. 4 клас
d. 3 клас
e. 5 клас

85. Під час виготовлення штампованих коронок використовують апарат "Самсон". Яке його призначення?
a. Зняття наклепу
*b. Зменшення діаметра гільзи
c. Збільшення розміру гільзи
d. Зменшення товщини стінки гільзи
e. Шліфування коронки

86. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Четверта
b. -
c. Друга
d. Третя
*e. Перша

87. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У вигляді усіченого конуса без уступу
b. Паралельність сторін без уступу
*c. У вигляді усіченого конуса з уступом
d. Паралельність сторін з уступом
e. У формі циліндра з уступом

88. Який кламер має розщеплені Т-подібні плечі?
a. Джексона
*b. Роуча
c. Аккера
d. Бонвіля
e. Березовського

89. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Мікрометр
c. Корнцанг
d. Моделювальний шпатель
e. Металевий молоточок

90. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 0,5 мм
*b. Різальним краєм торкається скла
c. -
d. Не торкається скла на 1 мм
e. Не торкається скла на 1,5 мм

91. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
a. 0,4 мм
b. 0,6 мм
c. 0,7 мм
d. 0,5 мм
*e. 0,3 мм

92. Які штучні коронки виготовляють для утримання лікарських засобів, ортопедичних або щелепно-лицевих апаратів?
a. Відновні
b. Тимчасові
c. Шинувальні
d. Опорні
*e. Фіксувальні

93. У якій стадії дозрівання акрилову пластмасу пакують у кювету під час компресійного пресування?
a. Гумоподібній
b. Піскоподібній
c. Ниток, що тягнуться
d. Твердій
*e. Тістоподібній

94. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Епілептичний напад
b. Анафілактичний шок
*c. Набряк Квінке
d. Напад бронхіальної астми
e. Аспіраційна асфіксія

95. Укажіть інгібітори, що використовують для сповільнення реакції кристалізації гіпсу.
a. Хлорид кальцію, сульфат цинку, нітрат срібла, метиловий спирт, хлористий натрій
b. Метанол, нітрат заліза, сульфат срібла, оксид цинку, ефіри
*c. Тетраборат натрію, столярний клей, цукор, етиловий спирт
d. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
e. Хлорид натрію, хлорид калію, сульфат натрію, сульфат калію, нітрат калію

96. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
*a. Зі зміщенням у присінковому напрямку на 2/3 їх товщини від середини гребеня
b. Зі зміщенням у піднебінному напрямку на 2/3 їх товщини від середини гребеня
c. Зі зміщенням у піднебінному напрямку на всю їх товщину від середини гребеня
d. Зі зміщенням у присінковому напрямку на всю їх товщину від середини гребеня
e. Зі зміщенням у присінковому напрямку на 1/3 їх товщини від середини гребеня

97. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Прямий
b. Зворотний
c. Косий
*d. Комбінований
e. Обернений

98. Укажіть, за рахунок чого відбувається фіксація штучних фарфорових зубів із акриловим базисом знімних протезів.
a. Хімічного з'єднання
b. Адгезії
*c. Механічного з'єднання
d. Комбінованого з'єднання
e. Гальванізації

99. Дайте визначення поняттю відбиток.
a. Частина протеза, у якій укріплюють штучні зуби та фіксувальні елементи
b. -
c. Позитивне об'ємне зображення зубного ряду та прилеглих до нього зон
d. Позитивне об'ємне зображення тканин протезного ложа та прилеглих до нього зон
*e. Негативне зображення тканин протезного ложа та прилеглих до нього зон

100. Укажіть помилки та ускладнення, що виникають під час препарування каріозної порожнини.
a. Недотримання правил асептики та антисептики лікарем
b. Неправильний вибір лікарських засобів
c. Прогресування запального процесу в пульпі
*d. Перфорація дна каріозної порожнини
e. Неправильний вибір пломбувальних матеріалів

101. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
b. Литтям
c. Паянням
d. Спіканням
*e. Полімеризацією

102. До якої групи за класифікацією шин та апаратів належить проста шина Вебера?
a. Позаротових
b. Наясенних
*c. Зубоясенних
d. Назубних
e. Комбінованих

103. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Обмеженням простору для язика
b. Заниженою висотою прикусу
c. Збільшенням меж базису на піднебінні верхнього протеза
*d. Завищеною висотою прикусу
e. Збільшенням меж базису протеза на нижній щелепі в під'язиковій ділянці

104. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
a. Оброблення та припасування на моделі
*b. Виготовлення моделей
c. Гіпсування моделей в артикулятор
d. Литво
e. Моделювання воскової репродукції

105. Укажіть умови для застосування замкових кріплень у бюгельних протезах.
a. Значний нахил опорного зуба в оральний бік
*b. Достатня висота клінічної коронки опорного зуба
c. Низька коронка опорного зуба
d. Значний нахил опорного зуба у вестибулярний бік
e. Значний нахил опорного зуба у бік дефекту

106. До якого типу пластмас за способом твердіння належить пластмаса "Синма-М"?
a. Фотополімери
b. Пластмаси подвійного твердіння
c. -
d. Пластмаси холодної полімеризації
*e. Пластмаси гарячої полімеризації

107. Які показання існують до виготовлення штучних коронок?
*a. Відновлення зруйнованої коронкової частини зуба та опори мостоподібного протеза
b. Відновлення зруйнованої вестибулярної поверхні зуба та опори мостоподібного протеза
c. Для опори мостоподібного протеза
d. Відновлення зруйнованої апроксимальної поверхні зуба
e. Відновлення естетичної норми

108. Укажіть, які каталізатори можуть застосовуватися для прискорення реакції кристалізації гіпсу.
a. Тетраборат натрію, столярний клей, цукор, етиловий спирт
b. Тетраборат кальцію, етиловий спирт, цукор, сульфат кальцію
c. Хлорид кальцію, сульфат цинку, нітрат срібла, цукор, метанол
d. Метанол, столярний клей, метиловий спирт, поліпропіленгліколь
*e. Хлорид натрію, хлорид калію, сульфат калію, сульфат натрію, нітрат калію

109. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямокутний, прямовисний, з навісом
*b. Пологий, прямовисний, з навісом
c. Пологий, поперековий, прямокутний
d. Прямовисний, поперековий, з навісом
e. Пологий, грушеподібний, поперековий

110. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
*a. Розбірний
b. Має формувальну частину
c. З дублювальним зубним рядом
d. Пустотілий
e. З обтуратором

111. Для моделювання якої частини зубного протеза використовують палички воску "Модевакс" синього кольору?
a. Базису
b. Пришийкової
c. Коронкової
*d. Проміжної
e. Кореневої

112. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Термопластичний
b. Гіпс
c. Цинкоксидевгеноловий
*d. Силіконовий
e. Альгінатний

113. Які спеціальні інструменти використовують для визначення величини заглиблення (ніші) під час проведення паралелометрії?
a. Фрезерувальні головки
b. Мікрометри
c. Керамічні штифти
d. Горизонтальні кронштейни
*e. Калібри

114. Чому для виготовлення зубних протезів застосовують сплави, а не чисті метали?
a. Сплави більш стійкі до корозії
b. Сплави дешевші за чисті метали
*c. Чисті метали не відповідають вимогам до конструкційних матеріалів
d. Сплави легше обробляються
e. Чисті метали недостатньо міцні

115. Яке обладнання застосовують для спікання фарфорових коронок?
a. Сухожарову шафу
b. Відкрите полум'я
c. Звичайну муфельну піч
d. Високочастотну піч
*e. Спеціальну піч із вакуумом

116. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
*a. Перекриває зуби на дві третини
b. Доходить до рівня шийок зубів
c. Перекриває зуби на одну третину
d. Перекриває всю оральну поверхню зубів
e. Перекриває зуби наполовину

117. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Пустотілий протез
*b. Протез із шарніром
c. Протез із ясенним пелотом
d. Протез із телескопічною коронкою
e. Протез із кламером

118. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
*a. Жорсткого
b. Сферичного
c. Лабільного
d. Напівлабільного
e. Комбінованого

119. У якому разі багатоланковий кламер застосовується як дуга бюгельного протеза на нижню щелепу?
a. Значної двосторонньої конвергенції бічних зубів
b. Глибокого дна ротової порожнини
c. Глибокого прикусу
d. Значного нахилу альвеолярного відростка вперед
*e. Малого простору між дном ротової порожнини та ясенним краєм

120. Що включає індивідуальна профілактика стоматологічних захворювань?
*a. Чищення зубів, раціональне харчування
b. Лікування карієсу та його ускладнень
c. Професійне чищення зубів
d. Апаратний масаж ясен
e. Лікування захворювань пародонта

121. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
b. Липкий
*c. Восколіт
d. Лавакс
e. Модевакс

122. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Гальванопластику
b. Повторне піскоструменеве оброблення каркаса
*c. Оксидування каркаса
d. Піскоструменеве оброблення каркаса
e. Ультразвукове очищення каркаса

123. У якій кімнаті зубопротезної лабораторії проводять приготування пластмасового тіста?
a. Паяльній кімнаті у витяжній шафі
b. Основній кімнаті за наявності місцевої витяжки
c. Полірувальній кімнаті за наявності місцевої витяжки
*d. Полімеризаційній кімнаті у витяжній шафі
e. Будь-якій кімнаті за наявності загальної витяжки

124. Під час виготовлення знімних протезів використовують базисний віск. Укажіть, у якому вигляді він випускається.
*a. Прямокутні пластинки, 170x80x1,8 мм, рожевого кольору
b. Чотиригранні призми, 70x80x5 мм, білого кольору
c. Ланцетоподібні палички, 82x8,5x1,8 мм, темно-жовтого кольору
d. Прямокутні бруски, 40x9x8 мм, червоного або синього кольору
e. Круглі пластинки, діаметром 82 мм і товщиною 0,5 мм, рожевого кольору

125. Укажіть методи виготовлення штучних коронок.
a. Тимчасові, опорні, постійні
b. Штамповані, литі, опорні
c. Тимчасові, штамповані, постійні
d. Литі, опорні, комбіновані
*e. Штамповані, литі, шляхом полімеризації, шляхом обжигу

126. Які інструменти та матеріали в стоматологічній практиці мають піддаватися стерилізації?
a. Інструменти одноразового використання
b. Усі інструменти та матеріали, що використовуються під час стоматологічних маніпуляцій
*c. Усі інструменти та матеріали, які контактують з рановою поверхнею
d. Інструменти багаторазового використання
e. Нові інструменти та матеріали перед застосуванням

127. Якими конструкційними елементами зумовлена сила дії механічно діючих ортодонтичних апаратів?
a. Плечем, відростком, тілом
*b. Дугою, пружиною, гвинтом
c. Лігатурою, накладкою, площиною
d. Базисом, щитом, пелотом
e. Пелотом, кільцем, петлею

128. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Гарячу полімеризацію
b. Холодну полімеризацію
c. Штампування
*d. Комп'ютерне фрезерування
e. Лиття

129. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4
*b. 3
c. 4,5
d. 2,5
e. 2

130. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
*a. Нанесення керамічного облицювання
b. Зняття відбитків
c. Паралелометрія
d. Дублювання моделей
e. Фіксація протеза

131. Укажіть основне застосування липкого воску під час виготовлення протезів у зуботехнічній лабораторії.
a. Виготовлення воскових шаблонів
*b. Тимчасове склеювання частин протезів перед паянням
c. Гравіювання шийки зуба на гіпсовому стовпчику
d. Моделювання проміжної частини незнімних протезів
e. Моделювання анатомічної форми зуба

132. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
*a. Центральній
b. Бічній правій
c. Передній
d. Бічній лівій
e. Задній

133. Недотримання яких правил може спричинити виникнення газової пористості пластмаси?
a. Дозування мономера
b. Стабільного тиску
c. Моделювання
*d. Режиму полімеризації
e. Дозування полімеру

134. Укажіть апарат, що відтворює вертикальні, сагітальні та трансверзальні рухи нижньої щелепи.
a. Калота
*b. Артикулятор
c. Оклюдатор
d. Бромштром
e. Медіатор

135. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
a. Утримувальних кламерів
b. Пластмасових коронок
c. Екваторних коронок
d. Опорних кламерів
*e. Телескопічних коронок

136. Як поділяються ложки для відбитків за методом виготовлення?
a. Робочі та допоміжні
b. Допоміжні та індивідуальні
*c. Індивідуальні та стандартні
d. Складні та розбірні
e. Функціональні та складні

137. До якого типу належить кламер, що застосовується у разі середнього (типового) розташування межової лінії?
a. Ney 2 - Роуча
b. Ney 3 - Комбінований
c. Ney 4 - Зворотної дії
*d. Ney 1 - Аккера
e. Ney 5 - Кільцевий

138. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Артикуляція
b. Центральна оклюзія
c. Фізіологічний спокій
d. Висота прикусу
*e. Прикус

139. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
b. Штангенциркуль
*c. Мікрометр
d. Лінійку
e. Сантиметрову стрічку

140. Укажіть, як розташовується відросток одноплечового гнутого утримувального кламера.
a. Між екватором зуба та яснами
b. На вестибулярній поверхні зуба
c. -
d. На апроксимальній поверхні зуба
*e. У базисі протеза на відстані 1-2 мм від моделі

141. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Щільне прилягання коронки
b. Біоінертні властивості
c. Необхідність полірування конструкції
*d. Стирання облицювального матеріалу
e. Низькі естетичні характеристики

142. Що визначає позначена на восковому валику "лінія усмішки"?
a. Відстань, на яку розмикаються зубні ряди
b. Рівень розслаблення м'язів
c. Відстань між іклами верхньої щелепи
d. Розмір нижньої третини обличчя
*e. Рівень шийок фронтальних зубів

143. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Діагональна
b. Трансверзальна
*c. Точкова
d. Площинна
e. Сагітальна

144. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Частковий знімний пластинковий
b. Повний знімний пластинковий
c. Імедіат-протез
*d. Мостоподібний
e. Бюгельний

145. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Утримувальний кламер
b. Дуга протеза
c. Базис протеза
*d. Оклюзійна накладка
e. Сідло протеза

146. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 2,5 м^2
b. 4,5 м^2
c. 3,0 м^2
*d. 4 м^2
e. 3,5 м^2

147. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Хлорамін 0,1%
b. Перекис водню 5%
c. Вода дистильована
d. Спирт етиловий 70%
*e. Глутаровий альдегід 2,5%

148. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, пружини Калвеліса
*b. Кламери Шварца та Адамса, вестибулярна дуга
c. Протрагуюча та рукоподібні пружини, пружина Коффіна
d. Кламери Шварца та Адамса, вестибулярна дуга, протрагуюча пружина
e. Кламери Шварца та Адамса, вестибулярна дуга, піднебінна дуга, пружина Коффіна

149. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Хлором
b. Природним газом
c. Аміаком
*d. Чадним газом
e. Метаном

150. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
*a. Межі протеза, середину альвеолярного відростка, серединну лінію моделі, ділянки, що підлягають ізоляції
b. Середину альвеолярного відростка, серединну лінію моделі, ділянки, що ізолюють, лінію посмішки
c. Межі протеза, естетичний центр, середину альвеолярного відростка, лінії ікол та лінію посмішки
d. Межі протезного поля, зіничну лінію, носо-вушну лінію, серединну лінію моделі
e. Межі протезного поля, середину альвеолярного відростка, лінію ікол, лінію посмішки

