1. Який клінічний прояв є ознакою декомпенсації хронічної венозної недостатності на нижніх кінцівках?
a. Дерматит
*b. Трофічні виразки
c. Слабкість в кінцівках
d. Блідість шкірних покривів
e. Свербіж шкіри

2. Які компоненти пам'яті оцінюються під час тестування?
*a. Засвоєння, збереження, відтворення
b. Емоційна пам'ять, збереження, відтворення
c. Вивчення, відтворення, підсвідома пам'ять
d. Спостереження, відтворення, вивчення
e. Засвоєння, моторна пам'ять, відтворення

3. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 130-140/хв
b. 104-124/хв
c. 150-160/хв
*d. 98-112/хв
e. 116-124/хв

4. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
b. Артрогенний
*c. Тендогенний
d. Десмогенний
e. Міогенний

5. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
*a. Тест з 6-хвилинною ходьбою
b. Кардіореспіраторний тест із фізичним навантаженням
c. Спірометрія
d. Плетизмографія
e. Дослідження трансфер-фактора для оксиду вуглецю

6. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Сенсорну інтеграцію
b. Відновлення м'язової сили
*c. Менеджмент порушень ковтання
d. Відновлення когнітивних функцій
e. Менеджмент спастичності

7. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Конічної
b. Астматичної
c. Циліндричної
*d. Діжкоподібної
e. Кілеподібної

8. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Вальсальви
b. Штанге
c. Летунова
d. Флека
*e. Мартіне-Кушелевського

9. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
b. Оцінку стану здоров'я пацієнта
c. Аналіз фінансової ефективності лікування
*d. Аналіз ефективності використання ресурсів
e. Оцінку якості та доступності послуг

10. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 12 тижнів
b. 4 тижні
c. 14 тижнів
d. 2 тижні
*e. 6 тижнів

11. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
*a. У направленні згинання шиї та голови, бокового згинання вліво
b. У направленні розгинання шиї та голови, бокового згинання вправо
c. У направленні повертання вправо шиї та голови, нахил вправо
d. У направленні згинання шиї та голови, повертання вправо
e. У направленні розгинання шиї та голови, повертання вправо

12. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Істеричний
b. Обсесивний
c. Паранояльний
*d. Астено-депресивний
e. Астенічний

13. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Порушення ритму за типом екстрасистолії
b. AV-блокада Мобітц 2
c. Деформація QRS комплексу
*d. Зміщення сегмента ST нижче ізолінії на 2 мм
e. Скорочення інтервалів PQ, QT

14. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Таламус
b. Прецентральна звивина кори великих півкуль
*c. Мозочок
d. Базальні ганглії
e. Гіпоталамус

15. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
*b. С6
c. С8
d. С5
e. С4

16. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Комунікації
b. Ходьба та пересування
c. Спілкування
*d. Життя у спільноті, соціальне та громадське життя
e. Порушення мови та мовлення

17. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
*a. Компресійні переломи хребців
b. Підвищення рівня глюкози в крові
c. Ожиріння
d. Затримка статевого дозрівання
e. Затримка росту

18. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Радикулопатія
b. Міопатія
c. Нейротмезис
d. Аксональне ураження
*e. Демієлінізація

19. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
*a. L3
b. L2
c. L1
d. L5
e. L4

20. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
*a. Тест Френчай
b. Індекс мобільності Рівермід
c. Модифіковану шкалу Ренкіна
d. Тест FIM
e. Індекс Бартел

21. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Зниження артеріального тиску, збільшення частоти дихання, пульсу
b. Поява бульбокавернозного рефлексу
c. Спастичність і гіперрефлексія у кінцівках
d. Кома
*e. Арефлексія нижче рівня ураження

22. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна легенева недостатність
b. Хронічна венозна недостатність
c. Бешихове запалення
d. Хронічна серцева недостатність
*e. Лімфедема

23. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 75 Вт
b. 100 Вт
*c. 50 Вт
d. 25 Вт
e. 150 Вт

24. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижений тонус парасимпатичної нервової системи
b. Знижена реактивність парасимпатичної нервової системи
c. Підвищений тонус симпатичної нервової системи
d. Знижений тонус симпатичної нервової системи
*e. Підвищена реактивність парасимпатичної нервової системи

25. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
*a. ММТ (мануальне м'язове тестування)
b. КТ (комп'ютерна томографія)
c. МРТ (магнітно-резонансна томографія)
d. НМГ (нейроміографія)
e. ВЕМ (Велоергометрія)

26. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 75 Вт
b. 150 Вт
c. 100 Вт
d. 50 Вт
*e. 25 Вт

27. До якого виду реабілітаційних заходів належить налаштування середовища на роботі та вдома?
a. Медичні втручання
b. Нейропсихофізіологічні втручання
*c. Ерготерапія
d. Фізична терапія
e. Нутритивна терапія

28. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Початкова
b. Перша
c. Четверта
*d. Друга
e. Третя

29. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання нестероїдних протизапальних препаратів
b. Використання ультразвукової терапії
*c. Регулярні фізичні вправи низької інтенсивності
d. Використання теплової терапії
e. Заняття йогою

30. Як впливає вестибулярне навантаження на тонус м'язів?
a. -
b. Знижує тонус
c. Закономірність впливу не з'ясована
d. Не впливає
*e. Збільшує тонус

31. Який показник є свідченням економізації фізіологічних функцій організму у відповідь на регулярні тренування?
a. Тахікардія в стані спокою
*b. Брадикардія в стані спокою
c. Брадикардія під час навантаження
d. Тахікардія під час навантаження
e. Збільшення ударного об'єму лівого шлуночка у спокої

32. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Індекс Бартела
*b. Модифікована шкала Ашфорта
c. Мануальне м'язове тестування
d. Шкала Борга
e. Тест Берга

33. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Тренування рухових навичок та умінь
*b. Вправи на рівновагу
c. Вправи на розвиток пам'яті та концентрації уваги
d. Бобат-терапію
e. Тренування навичок самообслуговування

34. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
*a. Максимальну
b. Малу
c. Толерантну
d. Залежну від болю
e. Помірну

35. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Пеннінгтона
b. Тард'є
c. Ашфорта
*d. Вираженості екстрапірамідного тонусу
e. Модифікована шкала Ашфорта

36. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. -
b. Відсутність змін реабілітаційного прогнозу при наданні допомоги
c. Пацієнту надано рекомендації щодо облаштування житла
*d. У пацієнта відсутні пролежні, застійні пневмонії
e. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню

37. Який стан є протипоказанням до призначення ботулінотерапії?
a. Нейропатичні болі
*b. Порушення нервово-м'язової передачі
c. Оромандибулярна дистонія
d. Мігрень
e. Фантомні болі

38. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Відновити повну мобільність пацієнта протягом 1-го місяця
b. Поліпшити ходьбу пацієнта до кінця тижня
c. Забезпечити пацієнту комфорт під час пересування
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Навчити пацієнта ходити з використанням тростини протягом 3-х днів

39. Що з нижченаведеного належить до анаеробних вправ?
a. Ранкова гігієнічна гімнастика
b. Вправи на координацію
c. Нордична ходьба
d. Терапевтичні вправи на велотренажері середньої інтенсивності
*e. Розгинання тулуба із положення лежачи на животі

40. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення розгинання пальців стопи
b. Порушення згинання пальців стопи
*c. Порушення ходьби на "носках"
d. Порушення згинання у лівому колінному суглобі
e. Порушення ходьби на "п'ятках"

41. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Ліворуч від пацієнта на одну сходинку вище
*b. Праворуч від пацієнта на одну сходинку нижче
c. Ліворуч від пацієнта на одну сходинку нижче
d. Позаду від пацієнта
e. Праворуч від пацієнта на одну сходинку вище

42. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Використання ортезів на нижні кінцівки
b. Вправи на стійкість і рівновагу
c. Тренування з використанням ходунків
d. Тренування на біговій доріжці з підтримкою ваги тіла
*e. Тренування ходьби в природних умовах перебування пацієнта

43. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. В залежності від часу втрати свідомості
b. Не є обов'язковою
c. За бажанням
*d. Є обов'язковою
e. -

44. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Зняти гіпсову пов'язку та позиціонувати руку нижче рівня тулуба
*b. Зняти гіпсову пов'язку та позиціонувати руку на рівні серця
c. Не знімаючи гіпсової лонгети, позиціонувати руку нижче рівня тулуба
d. Негайно провести лімфодренажний масаж
e. Не знімаючи гіпсової лонгети, позиціонувати руку на рівні серця

45. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Пасивні вправи для колінного суглоба
*b. Ізометричні вправи для м'язів гомілки
c. Активні динамічні вправи для колінного суглоба
d. Ізотонічні вправи для м'язів гомілки
e. Пасивні вправи для гомілковостопного суглоба

46. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала NIHSS
b. Шкала Ашворта
c. Шкала Борга
d. Тест Берга
*e. Індекс Бартела

47. Які складові постановки цілей в реабілітації за форматом SMART?
a. Комплексні, вимірювані, досяжні (реалістичні), значимі (релевантні), обмежені в часі
b. Конкретні, мотивуючі, досяжні (реалістичні), значимі (релевантні), обмежені в часі
c. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
d. Комплексні, цілісні (холістичні), досяжні (реалістичні), значимі (релевантні), командні
*e. Конкретні, вимірювані, досяжні (реалістичні), значимі (релевантні), обмежені в часі

48. Який із засобів найчастіше використовується під час оцінки активності повсякденного життя?
a. Мануальне м'язове тестування
b. Шкала Берга
c. Box and block test
*d. Індекс Бартела
e. Тест 6-хвилинної ходьби

49. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Паліативної допомоги
b. Профілактики
c. Навчання
d. Адаптації
*e. Відновлення

50. Яке дослідження проводиться з метою визначення життєвої ємності легень, її складових та оцінки форсованого видиху?
a. Пікфлоуметрія
b. Тест із затримкою дихання
*c. Спірометрія
d. Вимірювання пікової швидкості видиху
e. Спірометрична проба з бронхолітиком

51. Що вважають заключним етапом фізичної реабілітації?
a. Безпосереднє втручання, виконання програми
*b. Контроль, який передбачає визначення ефективності
c. Встановлення психоемоційного контакту з дитиною та батьками
d. Обстеження й аналіз отриманої інформації та складання індивідуальної програми фізичної реабілітації
e. Прогнозування оптимального покращення функціонування

52. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Надати горизонтальне положення
b. Ввести гіпотензивний препарат для зниження артеріального тиску
c. Ввести петлевий діуретик
d. Ввести знеболювальний препарат для зняття головного болю
*e. Замінити катетер і спустити сечу із сечового міхура

53. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 5,0 Вт/кг маси тіла
b. 2,0 Вт/кг маси тіла
*c. 3,0 Вт/кг маси тіла
d. 4,0 Вт/кг маси тіла
e. 1,0 Вт/кг маси тіла

54. Для обстеження пацієнта лікар призначив проведення теппінг-тесту. З якою метою було призначено дослідження?
a. Визначення координації рухів
b. Визначення стану м'язового тонусу
c. Визначення вестибулярної стійкості
d. Визначення функціонального стану сенсорних систем
*e. Визначення функціонального стану нервово-м'язового апарату

55. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 15:2
b. 5:2
c. 10:1
*d. 30:2
e. 5:1

56. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
*a. Полегшення гігієни періанальної зони
b. Полегшення під час носіння взуття
c. Покращення ходьби
d. Покращення функції сидіння
e. Покращення опори на п'ятку

57. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Зменшує екскурсію нижнього стравохідного сфінктера
*b. Зменшує відкриття дихальних шляхів
c. Знижує глотковий тиск
d. Зменшує екскурсію верхнього стравохідного сфінктера
e. Пригнічує перистальтику м'язів глотки

58. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення кардіореспіраторної витривалості
b. Відновлення м'язового тонусу
*c. Відновлення балансу (статичного та динамічного)
d. Відновлення м'язової сили
e. Відновлення когнітивних функцій

59. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Краш-синдром
b. Неконсалідований перелом
c. Варіант нормального відновлення для даного періоду реабілітації
*d. Компартмент-синдром
e. Не діагностоване поєднання перелому із травмою м'яких тканин гомілки

60. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Оцінювання умов праці
b. Когнітивне оцінювання
c. Оцінювання соціального статусу
d. Оцінювання функції ковтання
*e. Оцінювання патерну дихання

61. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
*a. Профілактика ускладнень
b. Відновлення балансу
c. Адаптація до мовних порушень
d. Відновлення когнітивних функцій
e. Відновлення м'язової сили

62. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Клапана сечоводів
b. Детрузора сечового міхура
c. Поздовжніх м'язів уретри
d. Внутрішнього сфінктера сечового міхура
*e. Зовнішнього сфінктера сечового міхура

63. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Згинання у плечовому суглобі
b. Розгинання у ліктьовому суглобі
c. Згинання у променево-зап'ястковому суглобі
*d. Розгинання у променево-зап'ястковому суглобі
e. Відведення у плечовому суглобі

64. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Безпосередньо сам пацієнт
*b. Кожен фахівець з реабілітації
c. Лікар ФРМ
d. Пацієнт та його оточення
e. Фізичний терапевт

65. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Підостьового
*b. Надостьового
c. Великого круглого
d. Дельтоподібного
e. Малого круглого

66. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Міопатична хода
b. Невропатична хода
c. Сенсорна хода
d. Геміплегічна/геміпаретична хода
*e. Паркінсонічна хода

67. Укажіть побічний (передбачуваний) ефект під час проведення анаеробних тренувань.
*a. Вироблення молочної кислоти
b. Підвищення вмісту холестерину в крові
c. Збільшення жирових відкладень
d. Підвищення рівня ШОЕ
e. Зниження рівня ШОЕ

68. Яку структуру головного мозку лікар ФРМ оцінює під час обстеження функції зовнішнього дихання?
a. Мозочок
b. Середній мозок
*c. Довгастий мозок
d. Таламус
e. Проміжний мозок

69. Хто є найважливішим членом мультидисциплінарної реабілітаційної команди?
a. Ерготерапевт
b. Лікар ФРМ
c. Фізичний терапевт
*d. Пацієнт
e. Психотерапевт

70. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Забій головного мозку
b. Епідуральний крововилив
c. Гідроцефалія
*d. Дифузне аксональне ураження
e. Спазм артерій головного мозку

71. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
a. Підколінних сухожиль
b. Ахіллового сухожилля
c. М'язів верхньої частини тулуба та шиї
d. М'язів шиї, плечей і верхньої частини спини
*e. Підколінних сухожиль і нижньої частини тулуба

72. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
*a. Артрогенна
b. Тендогенна
c. Десмогенна
d. Неврогенна
e. Міогенна

73. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
*a. Невропраксія
b. Розтягнення
c. Невротмезис
d. Аксонотмезис
e. Перерізання

74. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Помірне фізичне навантаження
b. Недостатнє фізичне навантаження
c. Адекватна переносимість фізичного навантаження
d. Затяжний характер процесів відновлення
*e. Надмірне фізичне навантаження

75. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Десмогенна контрактура
b. Фібротична контрактура
c. Псевдом'язова контрактура
d. Кістковий анкілоз
*e. М'язова контрактура

76. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Відновлення
*b. Готовності
c. Пом'якшення наслідків
d. Прогнозування
e. Реагування

77. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
*a. Хірургічна декомпресія
b. Операція з подовження сухожилля зап'ястка
c. Збільшення дози анальгетиків
d. Призначення терапевтичних вправ на розтягнення м'яких тканин
e. Артродез зап'ястка

78. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Баклофен
*b. Преднізолон
c. -
d. Диметилсульфоксид для місцевого застосування
e. Ібупрофен

79. Хто очолює мультидисциплінарну реабілітаційну команду?
a. Ерготерапевт
*b. Лікар фізичної та реабілітаційної медицини
c. Психотерапевт
d. Фізичний терапевт
e. Психолог

80. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Латерального меніска
b. Колатеральної зв'язки
c. Задньої хрестоподібної зв'язки
*d. Передньої хрестоподібної зв'язки
e. Медіального меніска

81. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Асистент фізичного терапевта
b. Лікар ФРМ
c. Фізичний терапевт
d. Соціальний працівник
*e. Ерготерапевт

82. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
*a. Низький
b. Середній
c. Дуже високий
d. Помірний
e. Високий

83. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
*a. Деменція середнього ступеня
b. Легкий когнітивний розлад
c. Деменція легкого ступеня
d. Нормальна когнітивна функція
e. Деменція тяжкого ступеня

84. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Сепсис
b. Пролежнева інфекція
*c. Пневмонія
d. Ниркова недостатність
e. ТЕЛА

85. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Проба Нойка-Ганева
b. Проба Рінне
c. Стопний тест Вестфаля
d. Оцінювання ознаки Стюарта-Холмса
*e. Проба на діадохокінез

86. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Ерготерапія
b. Терапія обмеженням руху
c. Еластичне бинтування кукси
*d. Дзеркальна терапія
e. Бімануальна терапія

87. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Мезоморфний
*b. Астенічний
c. Нормостенічний
d. Ендоморфний
e. Гіперстенічний

88. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні ротації вліво
b. Мобілізація за рахунок натискання пальцями лікаря на остисті відростки в фазі вдиху в направленні розгинання
*c. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
d. -
e. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання

89. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Дисфонія
b. Алалія
c. Афазія
d. Вербальна апраксія
*e. Дизартрія

90. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. У міжлопатковому просторі на рівні верхнього кута лопатки
b. На внутрішній поверхні стегна
c. На 2-3 см нижче від пупка
d. У зоні передньої черевної стінки, яка найбільш випинає
*e. На рівні пупка

91. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Неякісна реабілітація
b. Несвоєчасно встановлене пошкодження м'язів, що розгинають ліву кисть
c. Нормальний процес відновлення
*d. Пошкодження нерва
e. Суглобова контрактура променево-зап'ясткового суглобу

92. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Стимулючий
b. Нейтральний
c. -
*d. Пригнічуючий
e. Інтактний

93. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Черезшкірна електрична нервова стимуляція (TENS)
b. Стимуляція інтерференційним струмом (IFC)
*c. Функціональна електростимуляція (FES)
d. -
e. Короткохвильова діатермія (SWD)

94. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Ультразвуковий
b. Соматографічний
c. Соматоскопічний
*d. Соматометричний
e. Рентгенологічний

95. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Прийом тільки знеболювальних препаратів для зменшення болю
*b. Вправи для зміцнення м'язів навколо колінного суглоба
c. Накладання гіпсової пов'язки для іммобілізації коліна до операції
d. Збільшення осьового навантаження на травмовану кінцівку
e. Повний спокій і уникнення будь-яких фізичних вправ до операції

96. Яка шкала найчастіше використовується для прогнозування результатів у реабілітації пацієнтів з інсультом?
*a. NIHSS
b. FIM
c. MMSE
d. Індекс Бартела
e. Шкала когнітивного функціонування Ранчо Лос Амігос

97. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 60-80/хв
*b. 100-120/хв
c. 120-140/хв
d. 40-60/хв
e. 80-100/хв

98. Що належить до зовнішніх критеріїв дозування фізичних вправ?
a. Показники ЧСС
b. Ознаки втоми
c. Настрій під час процедури
d. Економічні витрати
*e. Обсяг, інтенсивність

99. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. -
b. Неможливістю приймати окремі види твердої їжі
c. Вживанням тільки м'якої, напіврідкої їжі
d. Неможливістю проковтнути звичайну кількість їжі
*e. Вживанням тільки рідкої їжі (вільне)

100. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
*a. Надбрівний рефлекс зліва
b. Надбрівний рефлекс справа
c. Корнеальний рефлекс справа
d. Кон'юнктивальний рефлекс справа
e. Нижньощелепний зліва

101. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. -
b. Контрактури
*c. Епілептичний напад
d. Затримка психічного розвитку
e. Спастичний парапарез

102. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Нормотонічного
c. Дистонічного
*d. Гіпертонічного
e. Гіпотонічного

103. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
*a. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
b. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
c. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
d. -
e. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів

104. Який кардіореспіраторний результат очікується від літньої людини, яка бере участь у програмі аеробних тренувань?
a. Погіршення VO_2max, але збільшення швидкості ходьби
b. Відсутність змін у толерантності під час повсякденної діяльності
*c. Покращення VO_2max
d. Відсутність змін ударного об'єму та зниження системного опору судин
e. Відсутність змін ударного об'єму

105. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Ізометричних терапевтичних вправ
b. Дзеркальної терапії
*c. Витяжіння
d. Тейпування
e. Позиціонування

106. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Найширшого м'яза спини
b. Верхнього заднього зубчастого м'яза
*c. М'яза-випрямляча хребта
d. Трапецієподібного м'яза
e. Великого ромбоподібного м'яза

107. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Фукса-Розенталь
*b. Берга
c. Баре
d. Хофмана
e. Менделя-Беккера

108. Що визначається як максимальний стимул під час дослідження нервової провідності протягом електронейроміографії?
a. Будь-який стимул, який перевищує пороговий стимул
b. Стимул, за межами якого відбувається подальше збільшення викликаної амплітуди
*c. Стимул, за межами якого не відбувається подальшого збільшення викликаної амплітуди
d. Стимул, який на 20-30% перевищує порогову стимуляцію
e. Найвища інтенсивність подразника, яку може перенести пацієнт

109. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 2 рази на тиждень
b. 1 раз на місяць
*c. 1 раз на тиждень
d. 1 раз на 2 тижні
e. 1 раз на день

110. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Стандартну одноопорну палицю
b. Палицю з рухомою опорою
c. Чотирьохопорну палицю
d. Ходунки
*e. Милиці

111. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. -
*b. Обструктивні порушення
c. Рестриктивні порушення
d. Показники відповідають нормі
e. Порушення змішаного типу

112. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
*a. Автономна дисрефлексія
b. Тиреотоксичний криз
c. Симпато-адреналовий криз
d. Гострий розлад мозкового кровообігу
e. Транзиторна ішемічна атака

113. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
*a. Ортези
b. Протези
c. Милиці передплічні
d. Ортопедичне взуття
e. Тростини та палиці для ходіння

114. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Вагусні проби
b. Антиаритмічна терапія
c. Знеболення
*d. Дефібриляція
e. Електростимуляція

115. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Лопатки
*b. Крижова кістка
c. Сідниці
d. П'ятки
e. Гомілки

116. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
*a. Терапевт мови та мовлення
b. Ерготерапевт
c. Сестра медична
d. Лікар фізичної та реабілітаційної медицини
e. Фізичний терапевт

117. Що є надійним прогностичним фактором щодо здатності дитини з церебральним паралічем самостійно пересуватися?
a. Передчасні пологи (до 32-х тижнів)
*b. Здатність самостійно сидіти до 2-х років
c. Повзання до 3-х років
d. Збережені примітивні рефлекси
e. Наявність спастичності

118. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Переміщення на візку
b. Самостійна ходьба з опорою на тростину
c. Ходьба без допоміжних засобів пересування
*d. Ходьба з фізичною підтримкою іншої особи
e. Ходьба тільки під візуальним контролем іншої особи

119. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування самостійної ходьби з одноточковою тростиною в лівій руці пацієнта
b. Тренування ходьби з допомогою з одноточковою тростиною в лівій руці пацієнта
c. Тренування ходьби із фізичною допомогою з одноточковою тростиною в правій руці пацієнта
*d. Тренування самостійної ходьби з одноточковою тростиною в правій руці пацієнта
e. Тренування самостійної ходьби із ходунками

120. Якою є кіркова регуляція спінальних центрів сечовиділення?
a. Лівобічною
b. Правобічною
*c. Двобічною
d. Однобічною гомолатеральною
e. Однобічною контрлатеральною

121. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Парестезія
b. Алодинія
*c. Гіпералгезія
d. Гіперестезія
e. Дизестезія

122. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення м'язової сили
*b. Менеджмент спастичності
c. Відновлення когнітивних функцій
d. Відновлення балансу
e. Сенсорну інтеграцію

123. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Нейропатична хода
b. Гіперкінетична хода
c. Паркінсонічна хода
d. Геміплегічна/геміпаретична хода
*e. Міопатична хода

124. Яке показання до проведення постурального дренажу бронхів?
a. -
b. Кровохаркання
c. Біль в ділянці грудної клітки
*d. Застій секрету в бронхіальному дереві
e. Остеохондроз як супутня патологія у випадку вертеброгенної опосередкованості

125. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
*a. Тесту Альберта
b. Індексу Бартел
c. Проби Ромберга
d. Шкали Фугл-Мейєра
e. Шкали ASIA

126. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на животі з піднятим лівим плечем на подушці та головою в одній площині з тазом
b. Лежачи на клині з піднятим лівим плечем на подушці з головою нижче таза
c. Лежачи на клині з піднятим лівим плечем на подушці з головою вище таза
d. Лежачи з піднятим правим плечем на подушці та головою в одній площині з тазом
*e. Лежачи на клині з піднятим правим плечем на подушці з головою нижче таза

127. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
*a. Аналгезія
b. Протизапальна терапія
c. -
d. Зниження моторної збудливості
e. Протисудомна терапія

128. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Тарзальний тунельний синдром
b. Медіальне відхилення 1 плеснової кістки
c. Карпальний тунельний синдром
*d. Плантарний фасциїт
e. Метатарзалгія

129. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Мобілізація натягом
b. Ручний масаж
c. Суглобова гра
*d. Постізометрична релаксація
e. Терапевтичні вправи з пасивним розтягом

130. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
*a. Надягання абдомінального бандажу перед переміщенням
b. Перенесення спроби переміщення на більш віддалені терміни після стабілізації артеріального тиску
c. Бинтування нижніх кінцівок
d. Перед переміщенням призначення дихальних вправ
e. Направлення пацієнта на консультацію до лікаря-кардіолога

131. Якими є особливості поранень та їх реабілітаційного менеджменту під час катастроф та конфліктів?
a. Чіткий документообіг гарантує зберігання та передачу необхідної інформації про характер поранення
b. Наявність чіткого маршруту руху пацієнтів
*c. Часті інфекційні ускладнення
d. Надання допомоги здійснюється переважно висококваліфікованими фахівцями
e. Найбільш часті одиничні поранення

132. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
*a. МРТ шийного відділу хребта
b. Рентгенографію шийного відділу хребта
c. Електронейроміографію
d. Ультразвукове обстеження плеча
e. Рентгенографію кисті

133. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи на силу м'язів верхніх кінцівок
*b. Вправи з напівсферою
c. Вправи для мімічних м'язів
d. Дозована ходьба
e. Дихальні вправи

134. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
*a. Шкалу ASIA
b. Шкалу Освестрі
c. MMSE
d. Тест Берга
e. Шкалу Морса

135. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
*a. Компресійна терапія
b. Ідеомоторні вправи
c. Позиціонування
d. Тактильна стимуляція
e. Мобілізація рубця

136. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Східчастого
b. Нормотонічного
*c. Дистонічного
d. Гіпотонічного
e. Гіпертонічного

137. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. С1-C2
b. T1-T2
c. L2-L3
d. T12-L2
*e. С5-C7

138. Укажіть найпоширеніший стандартизований метод оцінювання афазії.
a. Шкала оцінки афазії Ріттера (Ritter Scale for Aphasia Rating)
b. Шкала Фрідмана (Friedman Scale)
c. Шкала Хокінса (Hokin's Scale)
*d. Бостонська діагностична шкала афазії (Boston Diagnostic Aphasia Examination)
e. Глобальна афазійна шкала (Global Aphasia Rating Scale)

139. Хто з фахівців затверджує індивідуальний реабілітаційний план?
*a. Лікар ФРМ
b. Фізичний терапевт
c. Ортезист-протезист
d. Ерготерапевт
e. Соціальний працівник

140. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Тренуючий
b. Вільний
*c. Щадний
d. Щадно-тренуючий
e. Інтенсивно-тренуючий

141. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Збільшення бази опори, таким чином збільшуючи стабільність і рівновагу
b. Зменшення бази опори, таким чином збільшуючи стабільність і рівновагу
c. Допомоги в сенсорному зворотному зв'язку або скануванні середовища
d. Компенсації слабкості середнього сідничного м'яза
*e. Зменшення сили навантаження на кульшовий суглоб

142. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дисметрія
b. Дисфагія
c. Дизартрія
d. Атаксія
*e. Адіадохокінез

143. Яка шкала використовується для оцінки когнітивного статусу пацієнта?
a. FIM
*b. MMSE
c. GCS
d. HADS
e. FOUR

144. Який провокаційний тест буде інформативним для діагностики уражень крижово-клубових суглобів?
a. Pivot shift
b. Тест болісної дуги
c. Crush
d. TUG
*e. FABER

145. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Ешворта
b. Модифіковану шкалу Ренкіна
c. Шкалу Освестрі
*d. Монреальську шкалу
e. Шкалу Морса

146. Як в структурі МКФ позначаються категорії компонентів "Фактори навколишнього середовища"?
*a. Літерою "e"
b. Літерою "d"
c. Цифрою 7
d. Літерою "b"
e. Цифрою 12

147. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Нормалізації дихання, збільшення сили дихальних м'язів, збільшення екскурсії грудної клітки
*b. Оптимізація легеневої вентиляції, вентиляційно-перфузійного співвідношення та попередження виникнення ускладнень
c. Проведення активних вправ для кінцівок, тулуба, вправи для поліпшення повсякденної активності
d. Постійного моніторингу дихальних і гемодинамічних показників
e. Зменшення задишки, очищення дихальних шляхів і тренування скелетних м'язів

148. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Динамічний
b. Пасивний
*c. Активний
d. Балістичний
e. Постізометрична релаксація

149. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 3 місяців
b. До 1 місяця
c. До 18 місяців
*d. До 9 місяців
e. До 6 місяців

150. Вкажіть назву контрактури, утвореної паталогічно зміненим долонним апоневрозом.
a. Дерматогенна
b. Псевдом'язова
*c. Дюпюїтрена
d. Фолькмана
e. Неврогенна

