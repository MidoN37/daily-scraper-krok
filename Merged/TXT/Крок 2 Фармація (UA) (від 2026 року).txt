1. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Окиснення
b. Відновлення
c. Полімеризація
d. Гідроліз
*e. Вивітрювання

2. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Нітрофурал
b. Хлорамфенікол
c. Ізоніазид
d. Бензойна кислота
*e. Ампіцилін безводний

3. Для медичного застосування у смородини чорної використовують два види лікарської рослинної сировини. Укажіть їх.
a. Плоди та корені
b. Квітки та листя
*c. Плоди та листя
d. Бруньки та плоди
e. Плоди та кора

4. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
*a. Кларитроміцин
b. Ранітидин
c. Сукральфат
d. Фамотидин
e. Алюмінію гідроксид

5. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Taraxaсi
b. Radiсes Tormentillae
*c. Radiсes Araliae mandshuriсae
d. Radiсes Glyсyrrhizae
e. Radiсes Сalami

6. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
*a. Барію хлориду
b. Натрію нітриту
c. Амонію оксалату
d. Калію ацетату
e. Натрію бензоату

7. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
*a. Синдром відміни
b. Дисбактеріоз
c. Знижена чутливість
d. Брадикардія
e. Бронхоспазм

8. Укажіть розмір податку на додану вартість (ПДВ) на лікарські засоби, що реалізуються аптекою.
a. 15%
*b. 7%
c. 5%
d. 25%
e. 10%

9. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
*a. Калію піроантимонат
b. Барію хлорид
c. Магнію сульфат
d. Амонію оксалат
e. Кальцію хлорид

10. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
*a. Лінкоміцин
b. Стрептоміцин
c. Амоксицилін
d. Кларитроміцин
e. Ніфуроксазид

11. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Дротаверину гідрохлорид
b. Парацетамол
c. Ацетилсаліцилова кислота
d. Нітрогліцерин
*e. Еналаприл

12. Як називають супозиторії, якщо їх виготовляють із водних суспензій і піддають глибокому заморожуванню?
a. Пористі
b. Багатошарові
c. Порожнисті
*d. Ліофілізовані
e. Забарвлені

13. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Віталі-Морена
b. Ердмана
c. Маркі
*d. Драгендорфа
e. Фреде

14. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію цитрат
b. Натрію бромід
c. Натрію ацетат
d. Натрію хлорид
*e. Натрію сульфіт

15. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Гранула
b. Мікрогранула
c. Тубатина
*d. Спансула
e. Пелета

16. З урахуванням якого стажу проводять розрахунок компенсацій за листком непрацездатності?
a. Профспілкового
b. Загального
c. Професійного
d. Трудового
*e. Страхового

17. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
*a. Хлорну кислоту
b. Калію бромат
c. Натрію едетат
d. Натрію нітрит
e. Натрію гідроксид

18. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Соталол
b. Новокаїнамід
*c. Аміодарон
d. Пропафенон
e. Бісопролол

19. Який документ повинен супроводжувати лікарські засоби іноземного виробництва?
a. Витяг із Державного реєстру лікарських засобів
b. Паспорт письмового контролю
c. Технічний регламент на лікарський засіб
d. Стандарт якості лікарського засобу
*e. Висновок про якість ввезеного в Україну лікарського засобу

20. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
*a. Видатковий касовий ордер
b. Видаткова накладна
c. Прибуткова накладна
d. Розписка про видачу грошей
e. Касовий чек

21. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
a. Посилення гематотоксичності гентаміцину
b. Потенціювання гепатотоксичної дії аміноглікозидів
*c. Посилення ототоксичності аміноглікозидів
d. Високий ризик розвитку алергічних реакцій
e. Високий ризик розвитку судом

22. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 2 доби
b. 5 діб
c. 12 год
d. 24 год
*e. 7 діб

23. До якого типу супозиторних основ належить поліетиленоксидна основа?
a. Гідрофобні
*b. Гідрофільні
c. Дифільні
d. Вуглеводневі
e. Силіконові

24. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
a. Товарний звіт
b. Реєстр лікарських засобів, які надійшли до суб'єкта господарської діяльності
*c. Акт про встановлену розбіжність у кількості та якості
d. Журнал обліку надходження товарів за групами
e. Договір купівлі-продажу

25. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Нефелометрії
*b. Спектрофотометрії
c. Комплексонометрії
d. Фотоелектроколориметрії
e. Хроматографії

26. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Утворення ауринового барвника
b. Із ціанбромідом
*c. Утворення азобарвника
d. Утворення індофенолу
e. З натрію гідроксидом

27. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. Скорочення виробництва
*b. Модифікація товару
c. Диференціація
d. Диверсифікація
e. -

28. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Льону насіння
*b. Лимонника насіння
c. Фенхелю плоди
d. Гарбуза насіння
e. Розторопші плоди

29. Яку настойку на фармацевтичному підприємстві готують у співвідношенні 1:2?
a. Звіробою
b. М'яти
c. Собачої кропиви
*d. Софори
e. Беладони

30. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Ротація кадрів
*b. Плинність кадрів
c. Переведення працівника
d. Підвищення на посаді
e. Вербування кадрів

31. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Зміна густини розчину
b. Посилення гідролізу дифенгідраміну гідрохлориду
c. Прискорення випадіння в осад основи дифенгідраміну
d. Створення оптимального значення рН розчину
*e. Зв'язування хлорид-іонів у малодисоційовану сполуку

32. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Інвестори
*b. Дебітори
c. Кредитори
d. Постачальники
e. Виробники

33. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Модель, що ґрунтується на ринковому попиті
*b. Витратна
c. Конкурентна
d. Модель, що ґрунтується на пропозиції
e. Беззбитковості

34. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. Температуру кипіння
b. Кут обертання
c. рН розчину
d. Показник заломлення
*e. Оптичну густину

35. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
a. Натрію нітрату
*b. Заліза (ІІІ) хлориду
c. Амонію оксалату
d. Калію броміду
e. Магнію сульфату

36. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. 3 місяці
b. Повідомлення не обов'язкове
c. 20 робочих днів
d. 1 місяць
*e. 10 робочих днів

37. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Порівняння з іншими лікарськими засобами
b. Посилання на випадки вдалого застосування ліків
c. Посилання на лікарський засіб як найбільш ефективний
*d. Попередження, що самолікування може бути шкідливим для здоров'я
e. Розміщення і згадка імен популярних людей, героїв кіно-, теле- та анімаційних фільмів, авторитетних організацій

38. Що з нижченаведеного при складанні бухгалтерського балансу потрібно віднести до необоротних активів?
a. Товари
b. Грошові кошти
c. Лікарська рослинна сировина
d. Тара
*e. Споруди

39. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
a. Сальбутамол
b. -
c. Бутамірат
d. Декстрометорфан
*e. Амброксол

40. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Кут обертання
b. Оптичну густину
*c. Показник заломлення
d. Температуру плавлення
e. Динамічну в'язкість

41. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
*a. Зовнішні
b. Горизонтальні
c. Внутрішні
d. Міжрівневі
e. Вертикальні

42. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Метилпреднізолон
b. Диклофенак натрію
*c. Метотрексат
d. Німесулід
e. Преднізолон

43. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
*a. Унітарний
b. Абсолютно еластичний
c. Нееластичний
d. Еластичний
e. Абсолютно нееластичний

44. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
a. Метанолом
*b. Водою
c. Пропанолом-2
d. Хлороформом
e. Ефіром

45. Який індикатор використовується під час кількісного визначення парацетамолу в субстанції методом цериметрії?
*a. Фероїн
b. Крохмаль
c. Калію хромат
d. Фенолфталеїн
e. Натрію еозинат

46. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
*a. Ацидиметрії
b. Нітритометрії
c. Аргентометрії
d. Цериметрії
e. Перманганатометрії

47. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Інтернатуру
b. Стажування
*c. Передатестаційний цикл
d. Спеціалізацію
e. -

48. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
*a. Макроліди
b. Аміноглікозиди
c. Пеніциліни
d. Карбапенеми
e. Цефалоспорини

49. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Однорівневий
b. Трирівневий
c. Чотирирівневий
d. Дворівневий
*e. Прямого маркетингу (нульовий)

50. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
a. Товарообіг
b. Рівень торгових накладень
c. Прибуток
*d. Точка беззбитковості
e. Рентабельність

51. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Амлодипін
b. Верапаміл
*c. Пропранолол
d. Фенотерол
e. Нітрогліцерин

52. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
*a. Фенхель звичайний
b. Пижмо звичайне
c. Глід криваво-червоний
d. Береза повисла
e. Календула лікарська

53. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Гінкгозиди
b. Пурпуреаглікозиди
c. Ланатозиди
*d. Глюкофрангуліни
e. Панаксозиди

54. До якого виду податків належить податок на доходи фізичних осіб (ПДФО)?
a. Загальнодержавних, непрямих
b. Місцевих, непрямих
*c. Загальнодержавних, прямих
d. Особливих
e. Місцевих, прямих

55. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Опитування
b. Панельні дослідження
c. Польові дослідження
*d. Кабінетні дослідження
e. Спостереження

56. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
a. 300 мл
b. 500 мл
c. 1000 мл
d. 50 мл
*e. 100 мл

57. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Мерчандайзинг
b. Прямий маркетинг
c. Персональний продаж
d. Стимулювання збуту
*e. Паблік рилейшнз

58. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
a. Державна служба України з лікарських засобів та контролю за наркотиками
b. Міністерство праці і соціальної політики України
c. Державна фіскальна служба України
d. Державний експертний центр МОЗ України
*e. Національна служба здоров'я України

59. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
a. Амброксол
*b. Доксициклін
c. Ацетилцистеїн
d. Кодеїну фосфат
e. Кислота аскорбінова

60. Який час розпадання <<шипучих>> таблеток згідно з вимогами ДФУ?
a. 30 хв
b. 3 хв
*c. 5 хв
d. 15 хв
e. 60 хв

61. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
*a. Мелоксикам
b. Ібупрофен
c. Ацетилсаліцилова кислота
d. Метамізол натрію
e. Індометацин

62. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
a. Пропранололу
b. Спіронолактону
*c. Фуросеміду
d. Лізиноприлу
e. Ніфедипіну

63. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
a. 40%
b. 70%
c. 90%
*d. 95%
e. 60%

64. Відвар із якої лікарської рослинної сировини треба процідити негайно після зняття з водяної бані?
a. Термопсису трави
b. М'яти перцевої трави
c. Горицвіту трави
*d. Дуба кори
e. Конвалії квітів

65. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із реактивом Фелінга
*b. Піноутворення
c. Із реактивом Драгендорфа
d. Із залізом (ІІІ) хлоридом
e. Із реактивом Моліша

66. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
a. Іридоїдів
*b. Танінів
c. Флавоноїдів
d. Алкалоїдів
e. Полісахаридів

67. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Бромфеноловий синій
*b. Крохмаль
c. Мурексид
d. Фенолфталеїн
e. Метиловий оранжевий

68. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
a. Визначення частки ринку
*b. Сегментування ринку
c. Диверсифікацію
d. Експертну оцінку ринку
e. Позиціонування

69. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
*a. Масло какао
b. Бутирол
c. Вітепсол
d. Желатин-гліцеринову
e. Мильно-гліцеринову

70. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Унітарний
b. Нераціональний
*c. Еластичний
d. Нееластичний
e. Раціональний

71. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Келіну
b. Гіосціаміну
c. Мангіферину
*d. Арбутину
e. Рутину

72. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
*a. beta_2-адреноміметики
b. alpha-адреноблокатори
c. alpha-адреноміметики
d. Інгібітори холінестерази
e. М-холіноміметики

73. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 10 років
*b. 3 роки
c. 3 місяці
d. 1 рік
e. 5 років

74. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Налоксон
b. Ацетилцистеїн
*c. Протаміну сульфат
d. Калію хлорид
e. Унітіол

75. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Контрактними
b. Договірними
c. Роздрібним
d. Заготівельними
*e. Оптовими

76. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Кумулятивний метод
*b. Виробничий метод
c. Метод зменшення залишкової вартості
d. Прямолінійний метод
e. Метод прискореного зменшення залишкової вартості

77. Який документ оформляється касиром аптеки в трьох примірниках під час інкасації коштів?
a. Платіжне доручення
b. Касова книга
*c. Супровідна відомість
d. Грошовий чек
e. Заява на внесення готівки

78. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Глібенкламід
b. Левотироксин натрію
*c. Тіамазол
d. Калію йодид
e. Тиротропін

79. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Фенілоцтової
b. Саліцилової
*c. п-Амінобензойної
d. Хромотропової
e. Сульфанілової

80. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Нітритометрії
b. Аргентометрії
*c. Алкаліметрії
d. Броматометрії
e. Комплексонометрії

81. Який вид маркетингу доцільно застосовувати фармацевтичній фірмі в разі спадного попиту на ліки?
a. Маркетинг, що розвивається
*b. Ремаркетинг
c. Синхромаркетинг
d. Стимулювальний маркетинг
e. Конверсійний маркетинг

82. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
*a. 1 місяць
b. 12 місяців
c. 6 місяців
d. 2 місяці
e. 18 місяців

83. Який із нижченаведених методів застосовують під час виробництва м'яких капсул зі швом?
*a. Пресування
b. Вдавлювання
c. Занурення
d. Крапельний
e. Виливання

84. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Гіосціаміну
*b. Резерпіну
c. Атропіну
d. Вінбластину
e. Адонітоксину

85. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Ліофілізація
b. Екстрагування
c. Ректифікація
d. Сублімація
*e. Рекуперація

86. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
*a. Амонію оксалат
b. Міді (ІІ) сульфат
c. Калію піроантимонат
d. Барію хлорид
e. Натрію тетрафенілборат

87. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Карбоксильної
b. Тіольної
c. Альдегідної
*d. Амідної
e. Кетонної

88. Фармацевт виготовляє складний порошок. Яку лікарську речовину подрібнюють без додавання допоміжної рідини?
*a. Цинку оксид
b. Камфору
c. Тимол
d. Ментол
e. Стрептоцид

89. Укажіть із нижченаведених речовину, що належить до групи пролонгаторів.
a. Цукор
b. Лактоза
c. Вода
*d. Полівініловий спирт
e. Ніпагін

90. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Антраценпохідних
*b. Флавоноїдів
c. Кумаринів
d. Сапонінів
e. Дубильних речовин

91. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Істинний розчин
b. Емульсія
c. Розчин ВМС
*d. Опалесцентна мікстура
e. Колоїдний розчин

92. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
a. Folia Menthae piperitae
b. Folia Absinthii
*c. Folia Eucalypti
d. Folia Мelissae
e. Folia Betulae

93. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 700 мг
b. 500 мг
c. 900 мг
d. 1000 мг
*e. 100 мг

94. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
*a. Ацетилцистеїн
b. Унітіол
c. Протаміну сульфат
d. Дефероксамін
e. Налоксон

95. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Атропіну сульфат
b. Платифілін
c. Фамотидин
d. Ранітидин
*e. Омепразол

96. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
a. Рифампіцин
b. Ізоніазид
c. Етіонамід
*d. Стрептоміцин
e. Етамбутол

97. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Мурексид
b. Етилацетат
*c. Індофенол
d. Полінітросполука
e. Метилсаліцилат

98. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
a. Фізична залежність
b. Кумуляція
*c. Толерантність
d. Психічна залежність
e. Сенсибілізація

99. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
*a. Ізохіноліну
b. Індолу
c. Фурану
d. Пурину
e. Тропану

100. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Піразол
b. Пірол
c. Тіазол
d. Фуран
*e. Імідазол

101. Яка тривалість відпустки у зв'язку з вагітністю та пологами?
a. 59 робочих днів
*b. 126 календарних днів
c. 90 календарних днів
d. 70 робочих днів
e. 56 календарних днів

102. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Списуються
b. Підлягають вилученню
*c. Оприбутковуються
d. Проводиться службове розслідування
e. Підлягають знищенню

103. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
a. Латентний
*b. Нерегулярний
c. Негативний
d. Відсутній
e. Ірраціональний

104. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Магнію
b. Кальцію
c. Калію
d. Алюмінію
*e. Важких металів

105. Яким методом стерилізують очні краплі з бензилпеніциліну натрієвою сіллю?
*a. Не підлягає стерилізації
b. Текучою парою
c. Парою під тиском
d. УФ-випромінюванням
e. Гарячим повітрям

106. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
*a. SWOT-аналіз
b. PEST-аналіз
c. Матрицю БКТ
d. VEN-аналіз
e. ABC-аналіз

107. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
*a. Ціанокобаламін
b. Еритропоетин
c. Натрію нуклеїнат
d. Фолієву кислоту
e. Заліза фумарат

108. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Гідрокортизону ацетат
b. Преднізолон
*c. Дексаметазон
d. Левотироксин натрію
e. Фенілефрину гідрохлорид

109. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
*a. Парацетамол
b. Ацетилсаліцилова кислота
c. Метамізол натрію
d. Індометацин
e. Напроксен

110. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 50-60%
b. 5-10%
*c. 25-30%
d. 15-20%
e. 97-100%

111. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
a. Еналаприл
b. Клонідин
c. Пропранолол
*d. Доксазозин
e. Амлодипін

112. У фармацевтичній компанії існує декілька формальних і неформальних груп. Яка характерна риса формальних груп?
a. Чинять опір змінам в організації
b. Лідер групи отримує повноваження від групи
c. Виникають у результаті зацікавленості, симпатії
*d. Створюються для здійснення виробничого процесу
e. Виникають спонтанно

113. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, натрію хлорид, воду очищену
b. Настойку термопсису, воду очищену
*c. Траву термопсису, розчин кислоти хлористоводневої, воду очищену
d. Траву термопсису, натрію гідрокарбонат, воду очищену
e. Траву термопсису, воду очищену, розчин аміаку

114. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Bidens tripartita
*b. Frangula alnus
c. Сalendula officinalis
d. Salvia officinalis
e. Eucalyptus globulus

115. Укажіть лікарський засіб, який за хімічною будовою належить до фторованих похідних глюкокортикоїдів.
a. Преднізолон
b. Гідрокортизону ацетат
c. Фторурацил
d. Ципрофлоксацину гідрохлорид
*e. Бетаметазону дипропіонат

116. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Натрію гідроксиду
b. Калію бромату
c. Хлористоводневої кислоти
*d. Натрію нітриту
e. Срібла нітрату

117. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Розчину тимолу
b. Спиртового розчину нафтолу
c. Концентрованої сульфатної кислоти
d. Гідроксиду амонію
*e. Розчину Люголя

118. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
*a. Прекурсори
b. Сильнодіючі речовини
c. Психотропні речовини
d. Отруйні речовини
e. Наркотичні речовини

119. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Ампіцилін безводний
b. Хлорамфенікол
c. Ізоніазид
*d. Нітрофурал
e. Сульфаніламід

120. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
a. Планування
b. Організація
*c. Контролювання
d. Регулювання
e. Мотивування

121. Який раціональний спосіб уведення магнію оксиду в олійну емульсію?
*a. Уведення за типом суспензії в готову емульсію
b. Розчинення в готовій емульсії
c. Подрібнення з водою, призначеною для розведення первинної емульсії
d. Розчинення у воді для приготування первинної емульсії
e. Розчинення в олії

122. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Показник заломлення
b. В'язкість
*c. Кут обертання
d. Оптичну густину
e. Температуру плавлення

123. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
a. Алкалоїди
b. Прості феноли
c. Сапоніни
d. Флавоноїди
*e. Іридоїди

124. Ефірна олія якої рослини містить хамазулен, що утворюється з матрицину під час перегонки з водяною парою?
a. Valeriana offiсinalis
b. Inula helenium
c. Melissa offiсinalis
d. Arniсa montana
*e. Сhamomila reсutita

125. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
a. Швидше всмоктується препарат
b. Пролонгується дія препаратів заліза
*c. Утворюються малорозчинні хелатні комплекси
d. -
e. Підсилюється активність препарату

126. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Індексація
b. Банкрутство
*c. Диверсифікація
d. Страхування
e. Ліквідація

127. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
a. Сапонінів
*b. Кумаринів
c. Антраценпохідних
d. Лігнанів
e. Серцевих глікозидів

128. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
*a. Рифампіцин
b. Бензилпеніциліну натрієва сіль
c. Ципрофлоксацин
d. Ізоніазид
e. Розчин йоду спиртовий

129. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
a. Калію хромат
*b. Фенолфталеїн
c. Крохмаль
d. Протравний чорний
e. Ферум (ІІІ) амонію сульфат

130. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Діагональна ротація
b. Плинність кадрів
c. Вертикальна ротація
d. Змішана ротація
*e. Горизонтальна ротація

131. Які методи очищення витяжки використовують під час виробництва настойок?
*a. Відстоювання за температури не вище ніж 10^оС, фільтрація
b. Діаліз, відстоювання
c. Заміна розчинника, відстоювання, фільтрація
d. Екстракційні методи очищення в системі рідина-рідина
e. Денатурація, фільтрація, сорбція

132. За допомогою якої допоміжної речовини можна підвищити температуру плавлення мазевої основи?
*a. Парафіну
b. Бензалконію хлориду
c. Натрію лаурилсульфату
d. Пропіленгліколю
e. Етанолу

133. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
*a. Цикорій дикий
b. Астрагал шерстистоквітковий
c. Алтея лікарська
d. Звіробій плямистий
e. Гірчиця сарептська

134. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Метронідазол
b. Метопролол
*c. Метформін
d. Мелоксикам
e. Метоклопрамід

135. Для якого лікарського засобу характерне наповнення лише 2/3 об'єму флакону перед стерилізацією?
a. Кальцію хлориду
b. Натрію хлориду
c. Гексаметилентетраміну
*d. Натрію гідрокарбонату
e. Еуфіліну

136. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Оцтова кислота безводна
b. Оцтовий ангідрид
c. Мурашина кислота
d. Етанол
*e. Диметилформамід

137. Під час приготування складних порошків фармацевт використовував метод <<тришаровості>>. Яка з речовин належить до барвних?
*a. Етакридину лактат
b. Камфора
c. Сірка
d. Стрептоцид
e. Протаргол

138. Із препаратами якої фармакологічної групи заборонено поєднувати відхаркувальні засоби?
*a. Протикашльовими
b. Муколітиками
c. Деконгестантами
d. Антибактеріальними
e. Полівітамінами

139. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, льону насіння
b. М'яти листя, алтеї корені
c. М'яти листя, крушини кора
d. М'яти листя, мучниці листя
*e. М'яти листя, ромашки квіти

140. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Реклама на місці продажу
*b. Сувенірна
c. Зовнішня
d. Друкована
e. Кінореклама

141. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Фармацевт, який працює на зміні
*b. Уповноважена особа
c. Бухгалтер
d. Юрист
e. Представник постачальника

142. Який пристрій використовують для диспергування лікарської речовини та гомогенізації мазей?
a. Салазочну машину
*b. Тривалкову мазетерку
c. Ексцельсіор
d. Дезінтегратори
e. Дисмембратори

143. Які з нижченаведених методів менеджменту належать до соціально-психологічних?
a. Матеріальні стимули, що базуються на використанні посадових окладів, доплат, надбавок, премій тощо
b. Процес розподілу повноважень між керівниками технічного рівня управління
*c. План поліпшення умов праці на фармацевтичному підприємстві
d. -
e. Процес нарахування заробітної плати працівникам відділу збуту

144. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
*a. Капсаїцин
b. Інулін
c. Колхіцин
d. Ефедрин
e. Схізандрин

145. У рецептурно-виробничому відділі аптеки готують розчини. Яка речовина потребує гарячого розчинника?
a. Метамізол натрію
b. Пепсин
c. Натрію бромід
d. Фенілсаліцилат
*e. Борна кислота

146. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Синдром рикошету
b. Ідіосинкразія
*c. Абстинентний синдром
d. Синдром обкрадання
e. Тахіфілаксія

147. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
*a. Oleum Cucurbitaе
b. Oleum Ricini
c. Oleum Lini
d. Oleum Amygdalarum
e. -

148. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
a. Цинку хлориду
b. Магнію сульфату
*c. Срібла нітрату
d. Калію гідроксиду
e. Натрію гідрокарбонату

149. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Зопіклон
b. Преднізолон
c. Атропіну сульфат
*d. Трамадол
e. Спирт етиловий

150. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Бісопролол
*b. Триамтерен
c. Фуросемід
d. Празозин
e. Дилтіазем

