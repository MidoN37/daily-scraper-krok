1. Унаслідок порушення умов зберігання субстанції магнію сульфату гептагідрату може відбуватися втрата кристалізаційної води. Як називається цей процес?
a. Відновлення
b. Полімеризація
*c. Вивітрювання
d. Гідроліз
e. Окиснення

2. Укажіть антимікробний лікарський засіб, в основі синтезу якого лежить взаємодія 6-амінопеніциланової кислоти із хлорангідридом фенілгліцину.
a. Ізоніазид
b. Нітрофурал
c. Хлорамфенікол
*d. Ампіцилін безводний
e. Бензойна кислота

3. Для медичного застосування у смородини чорної використовують два види лікарської рослинної сировини. Укажіть їх.
a. Плоди та кора
b. Плоди та корені
c. Квітки та листя
*d. Плоди та листя
e. Бруньки та плоди

4. Пацієнту з Н. pylori-асоційованою пептичною виразкою призначили курс лікування. Який із нижченаведених засобів потрібно призначити для проведення етіотропної фармакотерапії?
a. Алюмінію гідроксид
b. Фамотидин
c. Ранітидин
d. Сукральфат
*e. Кларитроміцин

5. Препарати коренів женьшеню виявляють тонізуючі й адаптогенні властивості, поліпшують розумову та фізичну працездатність. Препаратами якої лікарської рослинної сировини можна його замінити в разі відсутності в аптеці настойки женьшеню?
a. Radiсes Glyсyrrhizae
b. Radiсes Сalami
*c. Radiсes Araliae mandshuriсae
d. Radiсes Taraxaсi
e. Radiсes Tormentillae

6. Фармацевт-аналітик проводить випробування субстанції тіаміну гідроброміду. Розчин якої речовини він повинен використати як основний реактив під час визначення домішки сульфатів?
a. Натрію бензоату
b. Натрію нітриту
*c. Барію хлориду
d. Калію ацетату
e. Амонію оксалату

7. Пацієнт віком 56 років із діагнозом артеріальна гіпертензія тривалий час приймає beta-адреноблокатор (бісопролол). У зв'язку з поліпшенням стану він раптово припинив застосування препарату, що викликало різке підвищення артеріального тиску. Як називається таке ускладнення терапії?
a. Знижена чутливість
*b. Синдром відміни
c. Дисбактеріоз
d. Бронхоспазм
e. Брадикардія

8. Укажіть розмір податку на додану вартість (ПДВ) на лікарські засоби, що реалізуються аптекою.
a. 15%
b. 25%
c. 10%
*d. 7%
e. 5%

9. Фармацевт-аналітик ідентифікує субстанцію цефтриаксон натрію. Який реагент він повинен використати для підтвердження наявності катіонів натрію?
a. Барію хлорид
b. Кальцію хлорид
c. Амонію оксалат
d. Магнію сульфат
*e. Калію піроантимонат

10. Лікар-стоматолог після видалення кісти верхньої щелепи, для профілактики післяопераційних бактеріальних ускладнень, призначив пацієнту перорально антибіотик, який проникає в кісткову тканину. Укажіть цей препарат.
a. Амоксицилін
*b. Лінкоміцин
c. Кларитроміцин
d. Ніфуроксазид
e. Стрептоміцин

11. У пацієнта, який лікується з приводу гіпертонічної хвороби, з’явився кашель, проте ознаки застудного захворювання відсутні. Який із призначених препаратів міг викликати такий побічний ефект?
a. Парацетамол
b. Дротаверину гідрохлорид
*c. Еналаприл
d. Ацетилсаліцилова кислота
e. Нітрогліцерин

12. Як називають супозиторії, якщо їх виготовляють із водних суспензій і піддають глибокому заморожуванню?
a. Пористі
b. Забарвлені
c. Багатошарові
d. Порожнисті
*e. Ліофілізовані

13. Для ідентифікації алкалоїдів у витяжці з лікарської рослинної сировини використовують загальноосадові реактиви. Укажіть із нижченаведеного такий реактив.
a. Фреде
b. Маркі
c. Ердмана
d. Віталі-Морена
*e. Драгендорфа

14. Фармацевт приготував ін'єкційний розчин аскорбінової кислоти. Яку речовину потрібно використати для стабілізації розчину?
a. Натрію цитрат
b. Натрію хлорид
c. Натрію бромід
*d. Натрію сульфіт
e. Натрію ацетат

15. Укажіть назву готової лікарської форми, яка являє собою тверду желатинову капсулу для внутрішнього застосування, що містить суміш мікрокапсул із жировою оболонкою, які мають неоднаковий час вивільнення лікарських речовин.
a. Гранула
*b. Спансула
c. Пелета
d. Мікрогранула
e. Тубатина

16. З урахуванням якого стажу проводять розрахунок компенсацій за листком непрацездатності?
a. Загального
*b. Страхового
c. Професійного
d. Профспілкового
e. Трудового

17. Кількісне визначення пілокарпіну гідрохлориду фармацевт-аналітик проводить методом кислотно-основного титрування в неводному середовищі. Який розчин він використовує як титрант?
a. Калію бромат
b. Натрію нітрит
*c. Хлорну кислоту
d. Натрію гідроксид
e. Натрію едетат

18. Через 2 місяці постійного приймання антиаритмічного лікарського засобу в пацієнтки діагностовано порушення функції щитовидної залози у вигляді тиреотоксикозу. Який препарат міг викликати такий побічний ефект?
a. Пропафенон
b. Новокаїнамід
c. Соталол
d. Бісопролол
*e. Аміодарон

19. Який документ повинен супроводжувати лікарські засоби іноземного виробництва?
a. Витяг із Державного реєстру лікарських засобів
*b. Висновок про якість ввезеного в Україну лікарського засобу
c. Паспорт письмового контролю
d. Технічний регламент на лікарський засіб
e. Стандарт якості лікарського засобу

20. Касир аптеки зобов'язаний відображати усі прибуткові та видаткові касові операції у відповідній документації. Який документ оформлюється для видачі готівки під звіт?
a. Видаткова накладна
b. Розписка про видачу грошей
*c. Видатковий касовий ордер
d. Касовий чек
e. Прибуткова накладна

21. У жінки віком 62 роки діагностовано гострий пієлонефрит. Лікар призначив гентаміцин. З анамнезу відомо, що пацієнтка приймає фуросемід. Укажіть можливе ускладнення при одночасному застосуванні цих препаратів.
*a. Посилення ототоксичності аміноглікозидів
b. Високий ризик розвитку судом
c. Посилення гематотоксичності гентаміцину
d. Потенціювання гепатотоксичної дії аміноглікозидів
e. Високий ризик розвитку алергічних реакцій

22. На фармацевтичному підприємстві виготовляють настойки методом мацерації. Протягом якого часу проводять настоювання сировини?
a. 5 діб
b. 2 доби
c. 12 год
d. 24 год
*e. 7 діб

23. До якого типу супозиторних основ належить поліетиленоксидна основа?
a. Гідрофобні
b. Силіконові
*c. Гідрофільні
d. Вуглеводневі
e. Дифільні

24. До аптеки надійшов товар від постачальника. Під час приймання товару уповноважена особа виявила невідповідність кількості лікарських засобів. Який документ потрібно оформити уповноваженій особі?
*a. Акт про встановлену розбіжність у кількості та якості
b. Товарний звіт
c. Журнал обліку надходження товарів за групами
d. Реєстр лікарських засобів, які надійшли до суб'єкта господарської діяльності
e. Договір купівлі-продажу

25. У кореневищі та коренях родовика лікарського містяться дубильні речовини. Який метод потрібно використовувати для визначення вмісту цих біологічно активних речовин згідно з ДФУ?
a. Комплексонометрії
b. Нефелометрії
c. Хроматографії
*d. Спектрофотометрії
e. Фотоелектроколориметрії

26. У структурі сульфатіазолу міститься первинна ароматична аміногрупа. Яку реакцію повинен виконати фармацевт-аналітик для підтвердження її наявності?
a. Із ціанбромідом
*b. Утворення азобарвника
c. З натрію гідроксидом
d. Утворення ауринового барвника
e. Утворення індофенолу

27. Фармацевтичне підприємство розробляє нові лікарські форми для своїх лікарських засобів. Який це напрям розвитку маркетингової товарної політики?
a. -
b. Скорочення виробництва
c. Диверсифікація
*d. Модифікація товару
e. Диференціація

28. До фармацевта звернувся пацієнт із проханням рекомендувати тонізуючий та адаптогенний засіб рослинного походження. Яка лікарська рослинна сировина має цей фармакологічний ефект?
a. Розторопші плоди
b. Фенхелю плоди
c. Льону насіння
d. Гарбуза насіння
*e. Лимонника насіння

29. Яку настойку на фармацевтичному підприємстві готують у співвідношенні 1:2?
a. Звіробою
b. Собачої кропиви
c. Беладони
d. М'яти
*e. Софори

30. Фармацевт аптеки через незадоволення умовами праці звільнився за власним бажанням і влаштувався на посаду медичного представника фармацевтичної компанії. Якому поняттю відповідає такий рух трудових ресурсів?
a. Підвищення на посаді
b. Переведення працівника
c. Ротація кадрів
*d. Плинність кадрів
e. Вербування кадрів

31. Фармацевт-аналітик проводить кількісне визначення субстанції дифенгідраміну гідрохлориду методом ацидиметрії в неводному середовищі. З якою метою він додає розчин ртуті (ІІ) ацетату?
a. Створення оптимального значення рН розчину
b. Зміна густини розчину
c. Прискорення випадіння в осад основи дифенгідраміну
d. Посилення гідролізу дифенгідраміну гідрохлориду
*e. Зв'язування хлорид-іонів у малодисоційовану сполуку

32. Аптека відпускає товар лікувально-профілактичним закладам. Як називаються заклади та організації, а також окремі особи, що заборгували перед підприємством?
a. Інвестори
b. Виробники
c. Постачальники
*d. Дебітори
e. Кредитори

33. Фармацевтична фірма-виробник встановлює ціну на лікарський засіб, враховуючи його собівартість та надбавку до собівартості. До якої моделі ціноутворення належить цей метод?
a. Конкурентна
b. Модель, що ґрунтується на ринковому попиті
c. Беззбитковості
d. Модель, що ґрунтується на пропозиції
*e. Витратна

34. Фармацевт-аналітик проводить кількісне визначення гліцерину тринітрату в етанольному розчині методом абсорбційної спектрофотометрії у видимому діапазоні після утворення забарвленого продукту внаслідок хімічних реакцій. Яку величину він повинен виміряти для випробовуваного розчину та розчину порівняння, щоб обчислити вміст лікарської речовини?
a. рН розчину
b. Показник заломлення
*c. Оптичну густину
d. Кут обертання
e. Температуру кипіння

35. Адреналіну тартрат містить у своїй структурі два фенольні гідроксили. Розчин якої речовини потрібно використати для підтвердження їх наявності?
*a. Заліза (ІІІ) хлориду
b. Калію броміду
c. Натрію нітрату
d. Амонію оксалату
e. Магнію сульфату

36. У разі планового закриття аптеки для проведення ремонтних робіт чи технічного переобладнання необхідно завчасно повідомити про це Державну службу України з лікарських засобів та контролю за наркотиками. Не пізніше якого терміну потрібно це зробити?
a. Повідомлення не обов'язкове
b. 3 місяці
c. 20 робочих днів
*d. 10 робочих днів
e. 1 місяць

37. Який обов'язковий складник реклами лікарських засобів для кінцевих споживачів згідно із законом України <<Про рекламу>>?
a. Порівняння з іншими лікарськими засобами
b. Посилання на випадки вдалого застосування ліків
c. Розміщення і згадка імен популярних людей, героїв кіно-, теле- та анімаційних фільмів, авторитетних організацій
*d. Попередження, що самолікування може бути шкідливим для здоров'я
e. Посилання на лікарський засіб як найбільш ефективний

38. Що з нижченаведеного при складанні бухгалтерського балансу потрібно віднести до необоротних активів?
a. Тара
*b. Споруди
c. Лікарська рослинна сировина
d. Грошові кошти
e. Товари

39. У пацієнта віком 46 років діагностовано хронічний бронхіт. Який лікарський засіб можна придбати в аптеці для полегшення відходження густого та в'язкого харкотиння?
a. Декстрометорфан
b. -
c. Бутамірат
*d. Амброксол
e. Сальбутамол

40. Фармацевт-аналітик аптеки під час кількісного визначення розчину глюкози 10% використовує рефрактометр. Яку величину вимірюють за допомогою цього приладу?
a. Кут обертання
b. Температуру плавлення
*c. Показник заломлення
d. Оптичну густину
e. Динамічну в'язкість

41. Завідувач аптечним підприємством для уточнення умов постачання лікарських препаратів телефонує менеджеру оптової фармацевтичної фірми. До якого типу належать такі комунікації?
a. Горизонтальні
b. Внутрішні
c. Вертикальні
*d. Зовнішні
e. Міжрівневі

42. Пацієнту віком 43 роки призначено препарат для базової терапії для лікування важкої форми ревматоїдного артриту. Укажіть цей лікарський засіб.
a. Німесулід
b. Преднізолон
c. Диклофенак натрію
*d. Метотрексат
e. Метилпреднізолон

43. Згідно з розрахунками відділу маркетингу фармацевтичного підприємства коефіцієнт еластичності попиту на вироби медичного призначення дорівнює 1. Який це вид еластичності попиту?
a. Нееластичний
b. Абсолютно еластичний
c. Абсолютно нееластичний
d. Еластичний
*e. Унітарний

44. У лабораторії фармацевтичного підприємства проводять вхідний контроль нікотинаміду. Згідно з монографією ДФУ 2-го видання водний розчин субстанції має бути прозорим. Із яким розчином необхідно порівняти випробовуваний розчин?
*a. Водою
b. Ефіром
c. Хлороформом
d. Метанолом
e. Пропанолом-2

45. Який індикатор використовується під час кількісного визначення парацетамолу в субстанції методом цериметрії?
a. Фенолфталеїн
b. Крохмаль
*c. Фероїн
d. Калію хромат
e. Натрію еозинат

46. Проводять експрес-аналіз протикашльової мікстури, до складу якої входять натрію гідрокарбонат та екстракт трави термопсису. Яким методом можна визначити кількісний вміст натрію гідрокарбонату в цій мікстурі?
a. Перманганатометрії
b. Нітритометрії
c. Цериметрії
d. Аргентометрії
*e. Ацидиметрії

47. Фармацевт аптеки має другу кваліфікаційну категорію. Яку обов'язкову форму підвищення кваліфікації потрібно пройти провізору для отримання першої кваліфікаційної категорії?
a. Інтернатуру
b. Спеціалізацію
*c. Передатестаційний цикл
d. -
e. Стажування

48. До лікаря звернулася пацієнтка зі скаргами на слизово-гнійні виділення з уретри та дискомфорт під час сечовипускання. Після обстеження виявлено Chlamydia trachomatis. Яку групу антибіотиків доцільно призначити для лікування цієї інфекції?
*a. Макроліди
b. Пеніциліни
c. Аміноглікозиди
d. Цефалоспорини
e. Карбапенеми

49. Фірма-виробник планує реалізовувати новий лікарський засіб безпосередньо споживачам через мережу фірмових аптек. Який вид каналу розподілу вона використовує?
a. Чотирирівневий
b. Однорівневий
c. Трирівневий
d. Дворівневий
*e. Прямого маркетингу (нульовий)

50. Укажіть фінансовий показник діяльності аптеки, величина якого визначає обсяг реалізації товару, при якому сукупний дохід дорівнює сукупним витратам.
a. Прибуток
b. Рентабельність
c. Рівень торгових накладень
d. Товарообіг
*e. Точка беззбитковості

51. У пацієнта з діагнозом артеріальна гіпертензія та бронхіальна астма на тлі терапії стався напад бронхоспазму. Який лікарський засіб, найімовірніше, спричинив це ускладнення?
a. Фенотерол
b. Верапаміл
c. Нітрогліцерин
*d. Пропранолол
e. Амлодипін

52. Біологічно активні речовини цієї рослини мають секретолітичні, спазмолітичні, вітрогінні та слабкі сечогінні властивості. Її ефірна олія використовується для приготування кропової води. Укажіть із нижченаведеного цю рослину.
a. Глід криваво-червоний
b. Календула лікарська
c. Пижмо звичайне
d. Береза повисла
*e. Фенхель звичайний

53. Кору крушини та препарати на її основі використовують в медицині як проносні засоби. Які біологічно активні речовини виявляють при хроматографічній ідентифікації кори крушини згідно з вимогами ДФУ?
a. Ланатозиди
b. Гінкгозиди
c. Панаксозиди
d. Пурпуреаглікозиди
*e. Глюкофрангуліни

54. До якого виду податків належить податок на доходи фізичних осіб (ПДФО)?
a. Особливих
b. Місцевих, непрямих
c. Загальнодержавних, непрямих
d. Місцевих, прямих
*e. Загальнодержавних, прямих

55. Фармацевт здійснює дослідження фармацевтичного ринку, використовуючи наукову періодичну літературу та статистичні дані. Який вид маркетингових досліджень при цьому здійснюється?
a. Польові дослідження
*b. Кабінетні дослідження
c. Спостереження
d. Опитування
e. Панельні дослідження

56. Фармацевт приготував розчин глюкози 5%-й та додав стабілізатор Вейбеля - 5 мл. Який об'єм приготованого розчину?
*a. 100 мл
b. 1000 мл
c. 500 мл
d. 50 мл
e. 300 мл

57. Фармацевтична компанія організовує науково-практичні конференції за участю лікарів та фармацевтичних працівників. Який елемент маркетингових комунікацій використовує ця фармацевтична фірма?
a. Персональний продаж
b. Прямий маркетинг
c. Мерчандайзинг
*d. Паблік рилейшнз
e. Стимулювання збуту

58. Аптека відпускає лікарські засоби, вартість яких підлягає відшкодуванню, за електронними рецептами. Яка установа відшкодовує аптеці вартість відпущених ліків?
*a. Національна служба здоров'я України
b. Міністерство праці і соціальної політики України
c. Державна служба України з лікарських засобів та контролю за наркотиками
d. Державний експертний центр МОЗ України
e. Державна фіскальна служба України

59. Під час лікування хронічного бронхіту в пацієнта виникли диспептичні розлади, фотодерматит, порушення функції печінки. Який препарат із нижченаведених міг спричинити ці явища?
a. Кислота аскорбінова
b. Кодеїну фосфат
c. Ацетилцистеїн
d. Амброксол
*e. Доксициклін

60. Який час розпадання <<шипучих>> таблеток згідно з вимогами ДФУ?
a. 60 хв
b. 15 хв
*c. 5 хв
d. 30 хв
e. 3 хв

61. Пацієнту з остеоартрозом (гонартроз) та пептичною виразкою шлунка в анамнезі необхідно призначити нестероїдний протизапальний засіб. Який лікарський засіб буде найбезпечніший у цьому разі?
a. Ібупрофен
*b. Мелоксикам
c. Метамізол натрію
d. Ацетилсаліцилова кислота
e. Індометацин

62. У пацієнта з діагнозом ішемічна хвороба серця та хронічна недостатність кровообігу після тривалого застосування одного з нижченаведених лікарських засобів розвинулася гіпокаліємія, що призвело до порушення серцевого ритму та м'язової слабкості. Побічною дією якого препарату є це ускладнення?
*a. Фуросеміду
b. Ніфедипіну
c. Лізиноприлу
d. Спіронолактону
e. Пропранололу

63. У рецептурно-виробничому відділі аптеки необхідно приготувати 1% спиртовий розчин метиленового синього. Якої концентрації спирт необхідно використати?
*a. 95%
b. 40%
c. 90%
d. 70%
e. 60%

64. Відвар із якої лікарської рослинної сировини треба процідити негайно після зняття з водяної бані?
a. М'яти перцевої трави
b. Термопсису трави
c. Конвалії квітів
*d. Дуба кори
e. Горицвіту трави

65. Солодки корені містять сапоніни. Яка з нижченаведених реакцій підтверджує наявність цих речовин у лікарській рослинній сировині?
a. Із залізом (ІІІ) хлоридом
*b. Піноутворення
c. Із реактивом Фелінга
d. Із реактивом Моліша
e. Із реактивом Драгендорфа

66. Висушені плоди чорниці використовують як в'яжучий засіб. Наявністю яких речовин зумовлені в'яжучі властивості цієї лікарської рослинної сировини?
*a. Танінів
b. Флавоноїдів
c. Алкалоїдів
d. Полісахаридів
e. Іридоїдів

67. Фармацевт-аналітик проводить кількісне визначення субстанції аскорбінової кислоти прямим йодометричним методом. Який індикатор він використовує?
a. Фенолфталеїн
b. Мурексид
c. Бромфеноловий синій
*d. Крохмаль
e. Метиловий оранжевий

68. Відділ маркетингу фармацевтичного підприємства розподілив споживачів на групи відповідно до певних критеріїв та ознак. Який метод маркетингу застосували в цьому разі?
*a. Сегментування ринку
b. Диверсифікацію
c. Визначення частки ринку
d. Експертну оцінку ринку
e. Позиціонування

69. У рецептурно-виробничому відділі аптеки виготовляють супозиторії методом викачування. Укажіть основу, яку використовують для цього методу.
*a. Масло какао
b. Мильно-гліцеринову
c. Бутирол
d. Вітепсол
e. Желатин-гліцеринову

70. Відділ маркетингу фармацевтичної фірми встановив, що при незначному підвищенні ціни на лікарський засіб попит на нього значно знизився. Який це вид попиту?
a. Нееластичний
*b. Еластичний
c. Раціональний
d. Унітарний
e. Нераціональний

71. Фабрика фітопрепаратів заготовила лікарську рослинну сировину для виготовлення чаю протизапальної, сечогінної та антисептичної дії - Folia Uvae ursi. За вмістом якої біологічно активної речовини визначають доброякісність цієї сировини?
a. Гіосціаміну
b. Келіну
*c. Арбутину
d. Мангіферину
e. Рутину

72. Бронхіальна астма - це тяжке хронічне захворювання дихальних шляхів, що характеризується запаленням слизової оболонки та спазмом бронхів. Які лікарські засоби використовують у разі виникнення бронхоспазму?
a. alpha-адреноміметики
*b. beta_2-адреноміметики
c. alpha-адреноблокатори
d. Інгібітори холінестерази
e. М-холіноміметики

73. Упродовж якого періоду в аптеці повинні зберігатися документи, що засвідчують факт купівлі лікарських засобів та виробів медичного призначення?
a. 5 років
b. 1 рік
c. 10 років
*d. 3 роки
e. 3 місяці

74. У пацієнта віком 52 роки на тлі застосування гепарину виникли ознаки передозування препарату. Який антидот потрібно застосувати в цьому разі?
a. Ацетилцистеїн
b. Налоксон
c. Калію хлорид
*d. Протаміну сульфат
e. Унітіол

75. За результатами інвентаризації в аптеці виявлено нестачу товару в межах природного збитку. За якими цінами цей товар буде списаний на витрати?
a. Договірними
*b. Оптовими
c. Контрактними
d. Роздрібним
e. Заготівельними

76. Укажіть метод амортизації, характерний для фармацевтичної промисловості та за якого амортизація нараховується пропорційно обсягу виконаної об'єктом роботи.
a. Кумулятивний метод
b. Прямолінійний метод
*c. Виробничий метод
d. Метод прискореного зменшення залишкової вартості
e. Метод зменшення залишкової вартості

77. Який документ оформляється касиром аптеки в трьох примірниках під час інкасації коштів?
a. Касова книга
b. Заява на внесення готівки
c. Грошовий чек
d. Платіжне доручення
*e. Супровідна відомість

78. Чоловіку віком 47 років із діагнозом дифузний токсичний зоб призначили антитиреоїдну терапію. Укажіть цей препарат.
a. Левотироксин натрію
b. Глібенкламід
*c. Тіамазол
d. Калію йодид
e. Тиротропін

79. Прокаїну гідрохлорид - лікарський засіб для місцевої анестезії. До похідних якої кислоти він належить за хімічною будовою?
a. Фенілоцтової
b. Сульфанілової
c. Саліцилової
d. Хромотропової
*e. п-Амінобензойної

80. Глутамінова кислота за хімічною будовою належить до амінокислот аліфатичного ряду. Який метод застосовують для її кількісного визначення?
a. Броматометрії
b. Нітритометрії
*c. Алкаліметрії
d. Комплексонометрії
e. Аргентометрії

81. Який вид маркетингу доцільно застосовувати фармацевтичній фірмі в разі спадного попиту на ліки?
a. Стимулювальний маркетинг
*b. Ремаркетинг
c. Конверсійний маркетинг
d. Синхромаркетинг
e. Маркетинг, що розвивається

82. За певним переліком груп населення та категорій захворювання лікарські засоби відпускаються безкоштовно та пільгово. Який термін дії безоплатних та пільгових рецептів із дня виписування?
a. 12 місяців
b. 6 місяців
c. 18 місяців
d. 2 місяці
*e. 1 місяць

83. Який із нижченаведених методів застосовують під час виробництва м'яких капсул зі швом?
*a. Пресування
b. Виливання
c. Занурення
d. Крапельний
e. Вдавлювання

84. Препарати коренів раувольфії зміїної використовують для лікування артеріальної гіпертензії. За вмістом якої речовини визначають справжність сировини?
a. Гіосціаміну
b. Адонітоксину
*c. Резерпіну
d. Атропіну
e. Вінбластину

85. Під час виробництва фітопрепаратів екстрагент, що залишився в сировині, видаляють і повертають у виробництво. Як називається цей процес?
a. Ліофілізація
b. Сублімація
c. Екстрагування
*d. Рекуперація
e. Ректифікація

86. Фармацевт-аналітик здійснює експрес-аналіз лікарської форми, що містить кальцію глюконат. Який реактив він використовує для ідентифікації катіона кальцію?
a. Натрію тетрафенілборат
b. Барію хлорид
c. Міді (ІІ) сульфат
d. Калію піроантимонат
*e. Амонію оксалат

87. Фармацевт-аналітик ідентифікував нікотинамід за виділенням аміаку під час кип'ятіння зразка субстанції з розчином натрію гідроксиду. Наявність якої функціональної групи зумовлює перебіг цієї реакції?
a. Карбоксильної
*b. Амідної
c. Кетонної
d. Альдегідної
e. Тіольної

88. Фармацевт виготовляє складний порошок. Яку лікарську речовину подрібнюють без додавання допоміжної рідини?
a. Камфору
b. Ментол
c. Стрептоцид
d. Тимол
*e. Цинку оксид

89. Укажіть із нижченаведених речовину, що належить до групи пролонгаторів.
*a. Полівініловий спирт
b. Ніпагін
c. Вода
d. Цукор
e. Лактоза

90. Для визначення справжності Fructus Sophora japonicae до витягу додали концентровану хлористоводневу кислоту і магнієву стружку. Спостерігається рожево-червоне забарвлення. Про присутність яких речовин свідчить ця реакція?
a. Дубильних речовин
*b. Флавоноїдів
c. Сапонінів
d. Антраценпохідних
e. Кумаринів

91. Фармацевт готує мікстуру, у складі якої прописані нашатирно-анісові краплі. Який тип дисперсної системи утвориться?
a. Розчин ВМС
b. Істинний розчин
c. Колоїдний розчин
d. Емульсія
*e. Опалесцентна мікстура

92. У лабораторії під час фармакогностичного аналізу досліджують ефірну олію лікарської рослини. Встановили, що до її складу входить до 80% цинеолу. Укажіть лікарську рослинну сировину, що є джерелом цієї ефірної олії.
*a. Folia Eucalypti
b. Folia Betulae
c. Folia Absinthii
d. Folia Мelissae
e. Folia Menthae piperitae

93. Пацієнту віком 65 років із діагнозом ішемічна хвороба серця призначили антиагрегант - ацетилсаліцилову кислоту. Укажіть оптимальну добову дозу цього препарату.
a. 900 мг
b. 1000 мг
c. 500 мг
*d. 100 мг
e. 700 мг

94. У лікарню доставлено дитину із симптомами отруєння, що супроводжується ураженням печінки. Зі слів бабусі відомо, що дитина випила флакон парацетамолу. Який із нижченаведених засобів можна використати як антидот у цьому разі?
a. Дефероксамін
b. Налоксон
c. Унітіол
*d. Ацетилцистеїн
e. Протаміну сульфат

95. Пацієнту з Н. pylori-позитивною виразкою дванадцятипалої кишки треба призначити ерадикаційну терапію. Який антисекреторний засіб необхідно включити в схему терапії?
a. Платифілін
b. Ранітидин
c. Фамотидин
*d. Омепразол
e. Атропіну сульфат

96. У жінки віком 47 років, яка тривалий час лікується з приводу інфільтративно-вогнищевого туберкульозу, різко знизився слух. Який із нижченаведених препаратів міг викликати таку побічну дію?
a. Етамбутол
b. Ізоніазид
c. Етіонамід
d. Рифампіцин
*e. Стрептоміцин

97. Для ідентифікації фенолу була проведена реакція з розчином натрію гіпохлориту концентрованого і розчином аміаку. У результаті з'явилося блакитне забарвлення, що згодом стало інтенсивнішим. Який продукт утворюється під час цієї реакції?
a. Полінітросполука
b. Етилацетат
*c. Індофенол
d. Мурексид
e. Метилсаліцилат

98. Яка ймовірна причина неефективності ізосорбіду мононітрату, що виникла в пацієнта зі стенокардією напруги після двомісячного курсу перорального застосування?
a. Сенсибілізація
b. Кумуляція
c. Фізична залежність
d. Психічна залежність
*e. Толерантність

99. Папаверину гідрохлорид - лікарський засіб із групи алкалоїдів, що виявляє спазмолітичну дію. До похідних якого гетероциклу він належить за хімічною класифікацією?
a. Тропану
b. Індолу
c. Фурану
*d. Ізохіноліну
e. Пурину

100. До аптеки надійшов антипротозойний і антибактеріальний препарат метронідазол. Який п'ятичленний гетероцикл лежить в основі його молекули?
a. Тіазол
*b. Імідазол
c. Фуран
d. Пірол
e. Піразол

101. Яка тривалість відпустки у зв'язку з вагітністю та пологами?
a. 90 календарних днів
*b. 126 календарних днів
c. 59 робочих днів
d. 70 робочих днів
e. 56 календарних днів

102. Під час проведення інвентаризації в аптеці виявлені надлишки товарно-матеріальних цінностей. Укажіть дії інвентаризаційної комісії щодо надлишків.
a. Проводиться службове розслідування
b. Списуються
*c. Оприбутковуються
d. Підлягають вилученню
e. Підлягають знищенню

103. Відділ маркетингу фармацевтичної фабрики встановив, що на ліки від застуди спостерігається сезонне коливання попиту. Укажіть цей тип попиту.
*a. Нерегулярний
b. Негативний
c. Латентний
d. Відсутній
e. Ірраціональний

104. Фармацевт-аналітик під час випробувань субстанції прокаїну гідрохлориду проводить реакцію з тіоацетамідним реактивом. Про наявність якої домішки свідчить поява коричневого забарвлення?
a. Калію
b. Алюмінію
c. Магнію
d. Кальцію
*e. Важких металів

105. Яким методом стерилізують очні краплі з бензилпеніциліну натрієвою сіллю?
a. Парою під тиском
b. Текучою парою
c. Гарячим повітрям
*d. Не підлягає стерилізації
e. УФ-випромінюванням

106. Спеціалісти відділу маркетингу фармацевтичного підприємства провели порівняльні дослідження внутрішнього середовища і зовнішніх умов, проаналізували сильні та слабкі сторони, можливості та загрози. Який спосіб аналізу вони використали?
a. ABC-аналіз
b. VEN-аналіз
c. PEST-аналіз
*d. SWOT-аналіз
e. Матрицю БКТ

107. Під час обстеження в пацієнта виявлено атрофічний гастрит і В12-дефіцитну анемію. Який препарат доцільно призначити пацієнту?
a. Натрію нуклеїнат
b. Еритропоетин
c. Заліза фумарат
*d. Ціанокобаламін
e. Фолієву кислоту

108. Заміщення певних атомів водню стеранової системи глюкокортикостероїдів на атоми фтору веде до одержання похідних із посиленою протизапальною активністю. Який лікарський засіб є прикладом такої модифікації?
a. Преднізолон
b. Фенілефрину гідрохлорид
*c. Дексаметазон
d. Гідрокортизону ацетат
e. Левотироксин натрію

109. Вагітна жінка віком 24 роки скаржиться на головний біль, що виник після стресової ситуації. Який із нижченаведених лікарських засобів є препаратом вибору для симптоматичного лікування?
*a. Парацетамол
b. Напроксен
c. Ацетилсаліцилова кислота
d. Індометацин
e. Метамізол натрію

110. Якість густих екстрактів оцінюють за різними показниками. Який максимальний вміст вологи в густих екстрактах згідно з вимогами ДФУ?
a. 5-10%
b. 50-60%
c. 15-20%
*d. 25-30%
e. 97-100%

111. У чоловіка віком 69 років із діагнозом артеріальна гіпертензія під час обстеження виявили гіпертрофію передміхурової залози. Який антигіпертензивний засіб доцільно обрати для цього пацієнта?
a. Амлодипін
b. Клонідин
c. Пропранолол
d. Еналаприл
*e. Доксазозин

112. У фармацевтичній компанії існує декілька формальних і неформальних груп. Яка характерна риса формальних груп?
a. Чинять опір змінам в організації
b. Виникають у результаті зацікавленості, симпатії
c. Лідер групи отримує повноваження від групи
*d. Створюються для здійснення виробничого процесу
e. Виникають спонтанно

113. У рецептурно-виробничому відділі аптеки готують водний витяг із трави термопсису. Які компоненти необхідно використати фармацевту для приготування цього водного витягу?
a. Траву термопсису, натрію хлорид, воду очищену
*b. Траву термопсису, розчин кислоти хлористоводневої, воду очищену
c. Траву термопсису, воду очищену, розчин аміаку
d. Траву термопсису, натрію гідрокарбонат, воду очищену
e. Настойку термопсису, воду очищену

114. Лікарські препарати, що містять антраценпохідні, використовують як проносні засоби. Яка лікарська рослина з нижченаведених містить цю групу біологічно активних речовин?
a. Сalendula officinalis
b. Bidens tripartita
*c. Frangula alnus
d. Eucalyptus globulus
e. Salvia officinalis

115. Укажіть лікарський засіб, який за хімічною будовою належить до фторованих похідних глюкокортикоїдів.
a. Гідрокортизону ацетат
b. Ципрофлоксацину гідрохлорид
c. Преднізолон
*d. Бетаметазону дипропіонат
e. Фторурацил

116. Фармацевт-аналітик встановлює кількісний вміст субстанції бензокаїну. Для цього він застосовує метод визначення амінного азоту в сполуках, що містять первинну ароматичну аміногрупу. Розчин якої речовини використовують як титрант у цьому методі?
a. Натрію гідроксиду
b. Хлористоводневої кислоти
c. Срібла нітрату
d. Калію бромату
*e. Натрію нітриту

117. Під час проведення мікроскопічного аналізу кореня алтеї потрібно визначити наявність у клітинах рослини крохмальних зерен. За допомогою якого реактиву можна це зробити?
a. Спиртового розчину нафтолу
b. Гідроксиду амонію
c. Розчину тимолу
d. Концентрованої сульфатної кислоти
*e. Розчину Люголя

118. Як обліковуються в аптеці речовини та їх солі, що використовуються у виробництві та очищенні наркотичних і психотропних речовин?
a. Сильнодіючі речовини
b. Отруйні речовини
c. Наркотичні речовини
*d. Прекурсори
e. Психотропні речовини

119. На хіміко-фармацевтичному підприємстві одержують субстанції з протимікробною активністю. Яку лікарську речовину синтезують шляхом конденсації 5-нітрофурфуролу із семікарбазидом?
a. Хлорамфенікол
b. Ізоніазид
*c. Нітрофурал
d. Ампіцилін безводний
e. Сульфаніламід

120. Керівництво фармацевтичного підприємства проводить внутрішній аудит на дотримання вимог належної виробничої практики (GMP). Яку функцію менеджменту використовує керівництво?
*a. Контролювання
b. Планування
c. Організація
d. Регулювання
e. Мотивування

121. Який раціональний спосіб уведення магнію оксиду в олійну емульсію?
*a. Уведення за типом суспензії в готову емульсію
b. Розчинення у воді для приготування первинної емульсії
c. Подрібнення з водою, призначеною для розведення первинної емульсії
d. Розчинення в олії
e. Розчинення в готовій емульсії

122. Фармацевт-аналітик під час випробувань субстанції глюкози безводної повинен встановити значення питомого оптичного обертання. Яку величину йому необхідно виміряти для цього за допомогою поляриметра?
a. Показник заломлення
*b. Кут обертання
c. В'язкість
d. Температуру плавлення
e. Оптичну густину

123. Трава золототисячника звичайного підвищує апетит та входить до складу шлункових зборів. Яка діюча речовина зумовлює таку дію цієї сировини?
*a. Іридоїди
b. Флавоноїди
c. Алкалоїди
d. Сапоніни
e. Прості феноли

124. Ефірна олія якої рослини містить хамазулен, що утворюється з матрицину під час перегонки з водяною парою?
*a. Сhamomila reсutita
b. Arniсa montana
c. Valeriana offiсinalis
d. Melissa offiсinalis
e. Inula helenium

125. Під час відпуску препарату заліза для перорального вживання фармацевту потрібно попередити пацієнта, що цей препарат не можна запивати молоком і вживати разом із ним молочні продукти. Яка причина цієї рекомендації?
*a. Утворюються малорозчинні хелатні комплекси
b. Підсилюється активність препарату
c. Пролонгується дія препаратів заліза
d. Швидше всмоктується препарат
e. -

126. Директор фармацевтичної фірми з метою зниження підприємницького ризику вирішив вилучити частину прибутку та вкласти гроші в ресторанний бізнес. Як називається розподіл зусиль та капіталовкладень між різними видами діяльності, результати яких безпосередньо не пов'язані?
a. Страхування
b. Банкрутство
c. Індексація
*d. Диверсифікація
e. Ліквідація

127. Для підтвердження тотожності трави буркуну провели лактонну пробу. Наявність якої групи біологічно активних сполук підтверджує ця реакція?
a. Лігнанів
b. Серцевих глікозидів
c. Антраценпохідних
*d. Кумаринів
e. Сапонінів

128. У пацієнта з діагнозом туберкульоз після початку лікування почервоніли сеча, слина та слізна рідина. Який препарат може викликати такі симптоми?
a. Ципрофлоксацин
*b. Рифампіцин
c. Розчин йоду спиртовий
d. Ізоніазид
e. Бензилпеніциліну натрієва сіль

129. Ібупрофен -- похідне фенілпропіонової кислоти, що чинить протизапальну, аналгетичну та жарознижувальну дію. Який індикатор використовують під час його кількісного визначення методом алкаліметрії згідно з вимогами ДФУ 2-го видання?
*a. Фенолфталеїн
b. Крохмаль
c. Протравний чорний
d. Ферум (ІІІ) амонію сульфат
e. Калію хромат

130. Завідувача аптеки перевели на таку ж посаду іншої аптеки цієї самої мережі. Який вид руху трудових ресурсів відбувся на підприємстві?
a. Плинність кадрів
b. Діагональна ротація
c. Змішана ротація
d. Вертикальна ротація
*e. Горизонтальна ротація

131. Які методи очищення витяжки використовують під час виробництва настойок?
a. Екстракційні методи очищення в системі рідина-рідина
b. Заміна розчинника, відстоювання, фільтрація
c. Діаліз, відстоювання
*d. Відстоювання за температури не вище ніж 10^оС, фільтрація
e. Денатурація, фільтрація, сорбція

132. За допомогою якої допоміжної речовини можна підвищити температуру плавлення мазевої основи?
a. Натрію лаурилсульфату
*b. Парафіну
c. Пропіленгліколю
d. Бензалконію хлориду
e. Етанолу

133. Уживання інуліну покращує травлення та позитивно впливає на вуглеводний обмін. Яку рослину з нижченаведених використовують як джерело інуліну?
a. Звіробій плямистий
b. Астрагал шерстистоквітковий
c. Гірчиця сарептська
d. Алтея лікарська
*e. Цикорій дикий

134. Який пероральний цукрознижувальний засіб потрібно призначити пацієнту віком 47 років із надмірною масою тіла та цукровим діабетом 2-го типу за неефективності дієтотерапії?
a. Метоклопрамід
b. Метопролол
c. Метронідазол
*d. Метформін
e. Мелоксикам

135. Для якого лікарського засобу характерне наповнення лише 2/3 об'єму флакону перед стерилізацією?
*a. Натрію гідрокарбонату
b. Кальцію хлориду
c. Натрію хлориду
d. Еуфіліну
e. Гексаметилентетраміну

136. Кількісне визначення субстанції фенобарбіталу проводять методом алкаліметрії в неводному середовищі. Який реактив використовують як розчинник?
a. Оцтова кислота безводна
b. Оцтовий ангідрид
c. Мурашина кислота
d. Етанол
*e. Диметилформамід

137. Під час приготування складних порошків фармацевт використовував метод <<тришаровості>>. Яка з речовин належить до барвних?
a. Стрептоцид
b. Протаргол
c. Сірка
d. Камфора
*e. Етакридину лактат

138. Із препаратами якої фармакологічної групи заборонено поєднувати відхаркувальні засоби?
*a. Протикашльовими
b. Полівітамінами
c. Антибактеріальними
d. Муколітиками
e. Деконгестантами

139. Лікар прописав мікстуру, що містить кілька видів лікарської рослинної сировини. Укажіть види сировини, витяжку з яких можна виготовити в одній інфундирці.
a. М'яти листя, мучниці листя
b. М'яти листя, алтеї корені
c. М'яти листя, крушини кора
d. М'яти листя, льону насіння
*e. М'яти листя, ромашки квіти

140. Під час виставки відвідувачам безкоштовно роздавали календарі, блокноти, ділові подарунки з логотипом фармацевтичної компанії. Як називається такий вид реклами?
a. Реклама на місці продажу
b. Зовнішня
*c. Сувенірна
d. Кінореклама
e. Друкована

141. Хто надає дозвіл на відпуск лікарських засобів до структурних підрозділів аптеки при позитивному результаті вхідного контролю?
a. Бухгалтер
b. Представник постачальника
c. Фармацевт, який працює на зміні
*d. Уповноважена особа
e. Юрист

142. Який пристрій використовують для диспергування лікарської речовини та гомогенізації мазей?
a. Ексцельсіор
b. Салазочну машину
*c. Тривалкову мазетерку
d. Дезінтегратори
e. Дисмембратори

143. Які з нижченаведених методів менеджменту належать до соціально-психологічних?
a. Матеріальні стимули, що базуються на використанні посадових окладів, доплат, надбавок, премій тощо
b. -
*c. План поліпшення умов праці на фармацевтичному підприємстві
d. Процес нарахування заробітної плати працівникам відділу збуту
e. Процес розподілу повноважень між керівниками технічного рівня управління

144. Настойку Fructus capsici застосовують як відволікаючий та подразнювальний засіб при невралгіях, радикулітах та міозитах. Яка біологічно активна речовина цієї лікарської рослинної сировини зумовлює таку дію?
a. Ефедрин
b. Колхіцин
c. Схізандрин
d. Інулін
*e. Капсаїцин

145. У рецептурно-виробничому відділі аптеки готують розчини. Яка речовина потребує гарячого розчинника?
a. Метамізол натрію
b. Натрію бромід
c. Пепсин
*d. Борна кислота
e. Фенілсаліцилат

146. Чоловіку в післяопераційному періоді тривалий час уводили промедол. У пацієнта виникли психічні та соматичні порушення після відміни препарату. Яке явище спостерігається в цьому випадку?
a. Ідіосинкразія
b. Синдром рикошету
*c. Абстинентний синдром
d. Синдром обкрадання
e. Тахіфілаксія

147. Яка з нижченаведених олій є джерелом фосфоліпідів та використовується як сировина для виробництва антигельмінтних засобів?
a. Oleum Ricini
b. -
c. Oleum Amygdalarum
d. Oleum Lini
*e. Oleum Cucurbitaе

148. Фармацевт-аналітик проводить ідентифікацію субстанції клонідину гідрохлориду. Розчин якої речовини він повинен використати для підтвердження наявності хлорид-іонів?
a. Цинку хлориду
b. Калію гідроксиду
*c. Срібла нітрату
d. Магнію сульфату
e. Натрію гідрокарбонату

149. Порядок обігу наркотичних засобів, психотропних речовин і прекурсорів в аптечних закладах регулюється законодавством. Який з нижченаведених лікарських засобів належить до наркотичних?
a. Зопіклон
b. Атропіну сульфат
*c. Трамадол
d. Преднізолон
e. Спирт етиловий

150. Для пацієнта віком 35 років лікар призначив калійзберігаючий діуретик. Який із нижченаведених препаратів належить до цієї групи?
a. Празозин
b. Дилтіазем
c. Фуросемід
d. Бісопролол
*e. Триамтерен

