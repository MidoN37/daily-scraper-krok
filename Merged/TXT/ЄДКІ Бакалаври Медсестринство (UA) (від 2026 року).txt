1. Яка з нижченаведених причин є основною для виникнення ділових конфліктів у медичних установах?
a. Нестабільність у суспільстві
b. Дисбаланс у розподілі матеріальних ресурсів
c. Відсутність належних умов праці
*d. Низький рівень управлінської культури
e. Дефіцит товарів першої необхідності

2. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
a. Лінійно-функціональний
b. Децентралізований
*c. Централізований
d. Функціональний
e. Змішаний

3. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
*a. HELLP-синдрому
b. Помірної прееклампсії
c. Тяжкої прееклампсії
d. Еклампсії
e. Поєднаної прееклампсії

4. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Надати постраждалому стабільне бічне положення
b. Прикласти холодний компрес на грудну клітку
c. Накласти комірець Шанца
*d. Накласти на рану оклюзійну пов’язку
e. Провести електричну дефібриляцію

5. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Напад бронхіальної астми
b. Гострий обструктивний бронхіт
c. Паратонзилярний абсцес
*d. Гострий стенозуючий ларинготрахеїт
e. Обструкція дихальних шляхів стороннім тілом

6. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
a. Постановка завдань
b. Матеріально-технічні ресурси
*c. Організаційна структура
d. Загальні цілі
e. Трудові ресурси (персонал)

7. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
a. Авторитарна
b. Патерналістична
c. Інженерна
*d. Колегіальна
e. Контактна

8. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
a. Своєчасність
b. Цілеспрямованість
c. Безперервність
d. Послідовність
*e. Пацієнтоцентричність

9. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
a. Формальні та неформальні
b. Одиничні та об'єднані на основі кооперації
c. Приватні і державні
*d. Комерційні та некомерційні
e. Безстрокові та тимчасові

10. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
a. Пахові вени
b. Ліктьові вени
c. Вени голови
d. Підключичні вени
*e. Вени пуповини

11. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
*a. Небулайзер
b. Пульсоксиметр
c. -
d. Спірометр
e. Пікфлуометр

12. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
*a. Баллард
b. Лаутона
c. Глазго
d. Апгар
e. Бішопа

13. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Перикардиту
b. Міокардиту
*c. Інфаркту міокарда
d. Ендокардиту
e. Ревматичної хвороби серця

14. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Бабкіна
b. Мюссі
*c. Ортолані
d. Кера
e. Мерфі

15. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
a. 9-10 років
b. 2-3 роки
c. 7-8 років
d. 11-12 років
*e. 5-6 років

16. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
*a. Парацетамол
b. Фуросемід
c. Дротаверин
d. Ацетилсаліцилова кислота
e. Лоратадин

17. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
a. Кандидозного вульвовагініту
b. Аеробного вагініту
c. Бактеріального вагінозу
d. Хламідіозу
*e. Трихомоніазу

18. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
a. Рішення
b. Розпорядження
*c. Посадова інструкція
d. Договір
e. -

19. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
*a. Компартмент-синдром
b. Синдром тривалого стиснення
c. ДВЗ-синдром
d. Тромбофлебіт
e. М'язова контрактура

20. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
a. 2-е міжребер'я по пригруднинній лінії
b. -
*c. 5-те міжребер'я по передній пахвинній лінії
d. 5-те міжребер'я по середньоключичній лінії
e. 4-те міжребер'я по передній пахвинній лінії

21. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
*a. Мотивація
b. Організація
c. Прогнозування
d. Планування
e. Контроль

22. Кому з нижченаведених пацієнтів показане лікування в денному стаціонарі медичного центру?
*a. Пацієнту віком 49 років із загостренням хронічного холециститу
b. Пацієнтці віком 27 років, якій показаний остеосинтез
c. Пацієнту віком 67 років із гострим порушенням мозкового кровообігу
d. Пацієнту віком 56 років із термінальною стадією цирозу печінки
e. Пацієнтці віком 78 років із ІV стадією раку шлунка

23. Який із нижченаведених факторів є протипоказанням для лікування пацієнта в умовах домашнього стаціонару?
a. Похилий вік
b. Часті респіраторні захворювання
*c. Тяжкий перебіг захворювання
d. -
e. Інвалідність

24. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
a. Тиреотоксичного кризу
b. Набряку легень
c. Гострого коронарного синдрому
*d. Нападу бронхіальної астми
e. Нападу надшлуночкової пароксизмальної тахікардії

25. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
a. Недотримання умов асептики
b. Дозування імунобіологічного препарату
*c. Спосіб введення вакцини
d. Вибір ділянки введення вакцини
e. Термін вакцинації

26. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
*a. Проведення вагусних проб
b. Забезпечення горизонтального положення тіла
c. -
d. Введення гіпотензивних засобів
e. Виконання електричної дефібриляції

27. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
a. Гострий коронарний синдром
b. Тромбоемболія легеневої артерії
*c. Спонтанний пневмоторакс
d. Набряк легень
e. Напад бронхіальної астми

28. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
a. Формуляр
*b. Клінічний протокол
c. Технологічні стандарти
d. Рецепт
e. Комплексні стандарти

29. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
*a. Гострого холециститу
b. Кишкової непрохiдності
c. Гострого панкреатиту
d. Перфоративної виразки шлунка
e. Гострого апендициту

30. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
a. Невідкладну
b. Екстрену
*c. Третинну
d. Первинну
e. Вторинну

31. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
a. Акт про неявку на роботу
b. Заява про звільнення
c. Доповідна записка
d. Службова записка про дисциплінарне порушення
*e. Пояснювальна записка

32. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
a. Штанге
b. -
c. Генчі
*d. Мартіне-Кушелевського
e. Кліностатичну

33. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
a. Приватне
b. Добровільне
*c. Обов'язкове
d. Змішане
e. Державне

34. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
a. Загальний аналіз сечі
*b. Бактеріологічне дослідження випорожнень
c. Загальний аналіз крові
d. Аналіз крові на глюкозу
e. Біохімічний аналіз крові

35. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
a. Воронкоподібна
b. Паралітична
c. Човникоподібна
*d. Емфізематозна
e. Рахітична

36. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
a. Огляд, перкусія, пальпація, аускультація
b. Огляд, пальпація, перкусія, аускультація
c. Огляд, аускультація, пальпація, перкусія
d. Огляд, перкусія, аускультація, пальпація
*e. Огляд, аускультація, перкусія, пальпація

37. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
*a. Роз'яснення
b. Консенсус
c. -
d. Переговори
e. Поступливість

38. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
*a. 25%
b. 50%
c. 35%
d. 15%
e. 40%

39. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
*a. Інфекційного контролю
b. Інфекційних захворювань
c. Профілактики внутрішньолікарняних інфекцій
d. Епідеміологічний
e. Особливо небезпечних інфекцій

40. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
a. Пневмотахометрія
b. -
c. Пульсоксиметрія
d. Спірометрія
*e. Піклуфометрія

41. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
a. Вимірювання довжини тіла дитини
b. Визначення пульсу та його властивостей
c. Перевірка наявності й симетричності сухожильних рефлексів
*d. Контрольне зважування дитини
e. Вимірювання окружності голови та грудної клітки

42. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
a. Крововилив у сітківку
*b. Напад закритокутової глаукоми
c. Анафілактичний шок
d. Гіпертонічний криз
e. Гострий іридоцикліт

43. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
a. Частоту серцевих скорочень
*b. Частоту дихання
c. Рівень глюкози в крові
d. Температуру тіла
e. Колір шкірних покривів

44. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
a. Гіпоглікемічна кома
b. Гіпертонічний криз
*c. Тиреотоксичний криз
d. Гіпотиреоїдна кома
e. Анафілаксія

45. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
*a. Сімейна
b. Екстрена (швидка)
c. Консультативна
d. Педіатрична
e. Спеціальна

46. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
*a. Легенева кровотеча
b. Відкритий пневмоторакс
c. Носова кровотеча
d. Спонтанний пневмоторакс
e. Шлункова кровотеча

47. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гостра серцева недостатність
b. Гостра дихальна недостатність
c. Гіпоглікемічна кома
*d. Гостра судинна недостатність
e. Гіпертонічний криз

48. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
a. Вагініту
b. Гнійного маститу
*c. Статевого кризу
d. Сечокислого інфаркту нирок
e. Вульвовагініту

49. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
a. Фуросемід
b. -
*c. Еналаприл
d. Бісопролол
e. Спіронолактон

50. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
*a. Фіброезофагогастродуоденоскопія
b. Дуоденальне зондування
c. Біохімічний аналіз крові
d. Колоноскопія
e. УЗД органів черевної порожнини

51. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
a. Головна сестра медична
*b. Старша сестра медична відділення
c. Головний лікар
d. Постова сестра медична відділення
e. Заступник головного лікаря

52. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Потрібно порекомендувати придбати препарат пізніше, коли з'являться кошти
b. Порекомендувати звернутися до соціальних служб, які можуть фінансово допомогти з придбанням препарату
*c. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"
d. Препарат можна придбати нетерміново, після вирішення фінансових проблем
e. Препарат можна придбати зі знижкою в аптеках, що проводять спеціальні акції

53. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
a. Білірубін, трансамінази
b. Протромбіновий індекс, гематокрит
c. Холестерин, білірубін
*d. alpha-амілаза, еластаза 1
e. Трансамінази, С-реактивний білок

54. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
a. Недостатності тристулкового клапана
b. Недостатності мітрального клапана
*c. Недостатності аортального клапана
d. Дефекту міжшлуночкової перегородки
e. Стенозу мітрального клапана

55. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
*a. Анафілаксія
b. Гіпертонічний криз
c. Гіперглікемія
d. Гіпоглікемія
e. Пневмоторакс

56. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Адреналін (епінефрин)
*b. Аденозин
c. Атропін
d. Анальгін (метамізол натрію)
e. Аміодарон

57. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
a. Економічний
b. Технологічний
c. Соціальний
d. Правовий
*e. Організаційний

58. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
a. Забезпечення психоемоційного супроводу
b. Аналіз функцій центральної нервової системи
*c. Швидке визначення станів, що загрожують життю постраждалого, та їх негайне усунення
d. Забезпечення достатньої оксигенації з метою підтримання аеробного метаболізму
e. Забезпечення прохідності верхніх дихальних шляхів та стабілізація шийного відділу хребта

59. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
a. Упущення
b. Лікарська помилка
*c. Ятрогенія
d. Лікарська недбалість
e. Медична помилка

60. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
a. Гастропротектори
b. Спазмолітики
c. Антациди
*d. Антибіотики
e. Пробіотики

61. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
a. Обробити місце опіку спиртовмісним розчином
b. Накласти пов'язку з антисептиком на уражену ділянку
*c. Охолодити місце опіку прохолодною проточною водою
d. Проколоти пухирі та накласти суху пов'язку на уражену ділянку
e. Накласти мазеву пов'язку на уражену ділянку

62. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
a. Апластичної
*b. Вітамін В12-дефіцитної
c. Залізодефіцитної
d. Постгеморагічної
e. Гіпопластичної

63. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
a. Внутрішньоособові
*b. Структурні
c. Персональні
d. Міжособові
e. -

64. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. С
b. А
c. D
d. E
*e. В

65. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
*a. Ділове
b. Товариське
c. Розважальне
d. Формальне
e. Емоційне

66. Як називається національний документ, що засвідчує право на здійснення медичної діяльності з дотриманням спеціальних вимог?
a. Постанова
b. Закон
*c. Ліцензія
d. Розпорядження
e. Припис

67. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
a. 5 місяців
b. 3 місяці
*c. 12 місяців
d. 8 місяців
e. 9 місяців

68. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Бартела
*b. Глазго
c. Апгар
d. Нортона
e. Франкеля

69. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
a. 800 осіб у місті, 400 осіб у сільській місцевості
b. 900 осіб у місті, 800 осіб у сільській місцевості
*c. 750 осіб у місті, 600 осіб у сільській місцевості
d. 1500 осіб у місті, 1200 осіб у сільській місцевості
e. 450 осіб у місті, 150 осіб у сільській місцевості

70. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
a. Червоній або зеленій
b. Тільки в зеленій
c. Тільки в червоній
d. Червоній або жовтій
*e. Жовтій або зеленій

71. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
a. -
b. Лактацидотична
*c. Гіперосмолярна
d. Діабетична кетацидотична
e. Гіпоглікемічна

72. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
a. Легеневої артерії
b. Тристулкового
*c. Мітрального
d. Аортального
e. -

73. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Апластична анемія
b. Еритремія
*c. Залізодефіцитна анемія
d. Гемолітична анемія
e. Вітамін B_12-дефіцитна анемія

74. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
a. Поліартриту
b. Остеопорозу
c. Атеросклерозу
d. Метаболічної міопатії
*e. Фунікулярного мієлозу

75. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Блокада дофамінових рецепторів
b. Блокада ГАМК-рецепторів
*c. Блокада опіоїдних рецепторів
d. Стимуляція бензодіазепінових рецепторів
e. Стимуляція серотонінових рецепторів

76. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
*a. Безпечно припинити контакт постраждалого із джерелом електроструму
b. Провести оксигенотерапію
c. Негайно розпочати проведення серцево-легеневої реанімації
d. Увести внутрішньовенно 0,1%-ий розчин адреналіну (епінефрину)
e. Очікувати на прибуття бригади екстреної (швидкої) медичної допомоги

77. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
a. -
*b. Ацетилсаліцилова кислота
c. Мефенамінова кислота
d. Парацетамол
e. Ібупрофен

78. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
a. Гострого фарингіту
*b. Алергічного риніту
c. Інфекційного мононуклеозу
d. Дифтерії носа
e. Гострого гаймориту

79. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. Декстракардії
b. Аномалії Ебштейна
*c. Тетради Фалло
d. Коарктації аорти
e. -

80. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
a. Регулярний прийом сечогінних препаратів
*b. Санація вогнищ хронічної інфекції
c. Збільшення фізичної активності
d. Уникнення вживання солодощів
e. Обмеження вживання солі

81. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Інфаркту міокарда
b. Ниркової коліки
c. Гострого апендициту
d. Кишкової непрохідності
*e. Гострого панкреатиту

82. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
a. Гострого стенозуючого ларингіту
b. Гострого бронхіту
c. Бронхоектатичної хвороби
*d. Сухого плевриту
e. Бронхіальної астми

83. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
*a. Проведення іммобілізації кінцівки
b. Накладання джгута на кінцівку вище місця укусу
c. Припікання місця укусу гарячим предметом
d. Відсмоктування ротом отрути з місця укусу
e. Надрізання шкіри в місці укусу

84. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
*a. Маркетинг
b. Управління персоналом
c. Фінансовий менеджмент
d. Адміністративне управління
e. Логістика

85. Який етап алгоритму MARCH передбачає оцінювання прохідності верхніх дихальних шляхів?
*a. A
b. M
c. R
d. C
e. H

86. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
*a. Антагоністи кальцію
b. Петльові діуретики
c. Адреноміметики
d. Тіазидні діуретики
e. Адреноблокатори

87. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
*a. Паліативна
b. Реабілітаційна
c. Первинна
d. Висококваліфікована
e. Вторинна

88. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Зонд Блекмора
b. Ендотрахеальна трубка
*c. Носоглотковий повітровід
d. Пульсоксиметр
e. Орофарингеальний повітровід

89. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
a. Епілептичний статус
b. Тяжка прееклампсія
c. Тромбоемболія легеневої артерії
*d. Еклампсія
e. -

90. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
*a. Міжособовий
b. Між особою та групою
c. Внутрішньоособовий
d. -
e. Міжгруповий

91. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
a. Вранці, одразу після сніданку
b. Вдень, після фізичного навантаження
c. Ввечері, перед сном, після вечері
*d. Вранці, одразу після пробудження, натще
e. В обідній час, після вживання їжі

92. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
a. -
b. Збільшення ціанозу
*c. Звуження зіниць
d. Поява акроціанозу
e. Зниження тонусу повік

93. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
a. Вузлового токсичного зоба
b. Тиреотоксикозу
c. Хронічного тиреоїдиту
*d. Гіпотиреозу
e. Гострого тиреоїдиту

94. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
a. Періодичність
b. -
c. Доступність
d. Корисність
*e. Своєчасність

95. Укажіть три основних типи поведінки керівника залежно від стилю лідерства.
a. Демократичний, монархічний, партократичний
*b. Автократичний, демократичний, ліберальний
c. Анархічний, автократичний, партократичний
d. Партократичний, монархічний, ліберальний
e. Демократичний, ліберальний, охлократичний

96. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
a. Гострий менінгіт
*b. Гостре порушення мозкового кровообігу
c. Мігренозний статус
d. Гіпертензивний криз
e. Неврит лицевого нерва

97. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
a. Безпульсова електрична активність
b. Атріовентрикулярна блокада
c. Асистолія
d. Фібриляція передсердь
*e. Шлуночкова тахікардія без пульсу

98. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
*a. Епідемічного паротиту, краснухи, кору
b. Краснухи, кашлюка, туберкульозу
c. Туберкульозу, кашлюка, вірусного гепатиту В
d. Дифтерії, туберкульозу, вірусного гепатиту В
e. Кашлюка, дифтерії, правця

99. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
a. Дезінсекція
*b. Дезінфекція
c. Дератизація
d. Вакцинація
e. Асептика

100. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
a. Дати вжити легкозасвоювані вуглеводи (воду з цукром)
b. -
*c. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками
d. Розпочати виконання серцево-легеневої реанімації у співвідношенні 30 компресій на грудну клітку до 2 вдихів
e. Увести адреналін (епінефрин) внутрішньовенно

101. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
a. Електрична дефібриляція
b. Черезстравохідна електростимуляція
c. Катетерна абляція
d. Перикардіоцентез
*e. Проба Вальсальви

102. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
a. Колегіальний
b. Ліберальний
*c. Авторитарний
d. Діловий
e. -

103. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
a. Поліурія та гіперстенурія
*b. Олігурія та гіпостенурія
c. -
d. Олігурія та гіперстенурія
e. Діурез та відносна густина сечі в межах норми

104. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
a. Функціональне блокування
b. Сервісне блокування
c. Стратегічний менеджмент
d. Організаційний аналіз
*e. Оперативне планування

105. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
a. Артропневмографія
*b. Денситометрія
c. Томографія
d. Термографія
e. Ангіографія

106. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
a. Ординатор
b. Старша сестра медична
*c. Директор
d. Головна сестра медична
e. Завідувач відділення

107. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
*a. Ексудативного плевриту
b. Абсцесу легені
c. Туберкульозу легень
d. Міжреберної невралгії
e. Бронхоектатичної хвороби

108. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Домашній стаціонар
b. Лікувально-діагностичний центр
c. Центр первинної медико-санітарної допомоги
*d. Денний стаціонар
e. Відділення реабілітації

109. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
a. Забезпечення седативного ефекту
b. Стимуляція імунної системи
*c. Нейтралізація токсину
d. Знищення збудника інфекції
e. Стабілізація гемодинаміки

110. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Неаполітанська
*b. Пращоподібна
c. Хрестоподібна
d. Вузлова
e. Чепець

111. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
a. Клінічні лабораторії
b. -
c. Бактеріологічні лабораторії
*d. Амбулаторії
e. Аптечні установи

112. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
a. Третя
b. -
*c. Перша
d. Друга
e. Четверта

113. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Перевести постраждалого в стабільне бічне положення
b. Негайно перевезти постраждалого до найближчого медичного закладу
c. Перевірити в постраждалого життєво важливі показники (пульс, АТ, дихання)
d. Негайно розпочати серцево-легеневу реанімацію
*e. Оцінити місце події та впевнитися в безпеці - власній та постраждалого

114. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
*a. Гіпоглікемічна кома
b. Кардіогенний шок
c. Гіперглікемічна кома
d. Анафілактичний шок
e. Гіпертонічний криз

115. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Обов'язкове
b. Некомерційне
c. Спеціальне
d. Загальне
*e. Добровільне

116. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
*a. Протокол
b. Розпорядження
c. -
d. Вказівка
e. Наказ

117. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
a. Деменція
b. Параліч
c. Делірій
*d. Ступор
e. Кома

118. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. SCORE
b. SAMPLE
*c. AVPU
d. ABCDE
e. FAST

119. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
a. -
b. Ускладнений гіпертонічний криз
c. Гострий психоз
d. Активна (відкрита) форма туберкульозу
*e. Діабетична ангіопатія нижніх кінцівок

120. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
a. Діазепам
b. Преднізолон
c. Калію йодид (йодомарин)
d. Гідрокортизон
*e. Левотироксин (L-тироксин)

121. Укажіть частоту компресій на грудну клітку за 1 хв під час проведення серцево-легеневої реанімації у дорослих.
*a. 100-120
b. 70-80
c. 60-70
d. 80-90
e. 130-140

122. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
a. Період росту та розвитку, етап стабілізації діяльності, припинення існування або оновлення
b. Період розвитку, етап стабілізації діяльності, припинення існування або оновлення
c. Утворення, народження, період росту, припинення існування або оновлення
*d. Заснування, період росту та розвитку, етап стабілізації діяльності, припинення існування або оновлення
e. Заснування, етап стабілізації діяльності, припинення існування або оновлення

123. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
a. Проєктна
b. Лінійно-штабна
c. Матрична
d. Дивізіонально-продуктова
*e. Лінійно-функціональна

124. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
a. Анасарка
*b. Лімфаденопатія
c. Гемартроз
d. Артралгія
e. Жовтяниця

125. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
a. 7 місяців
b. 4 місяці
c. 8 місяців
d. 5 місяців
*e. 2 місяці

126. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
a. Генітального герпесу
b. Трихомоніазу
c. Хламідіозу
*d. Бактеріального вагінозу
e. Кандидозного вульвовагініту

127. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
a. 10-14 ОД інсуліну короткої дії в/в
b. 0,1%-ий розчин адреналіну (епінефрину) в/м
c. 5%-ий розчин глюкози в/в
d. 0,2%-ий розчин норадреналіну в/в
*e. 40%-ий розчин глюкози в/в

128. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
a. Часте провітрювання палати
b. Антибіотикотерапію
c. Суворий ліжковий режим
*d. Дихальну гімнастику
e. Еластичне бинтування нижніх кінцівок

129. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
a. Оглянути пологові шляхи на цілісність
b. Спостерігати за кровотечею
*c. Провести ручне відділення та виділення посліду
d. Підготувати роділлю до лапаротомії
e. Ушити розриви промежини

130. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
*a. Аортальний
b. Мітральний
c. -
d. Легеневої артерії
e. Тристулковий

131. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
*a. Стабільне бічне
b. Фаулера
c. Тренделенбурга
d. Сімса
e. Ортопное

132. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Інсуліну
b. Прогестерону
*c. Соматотропіну
d. Тиреотропіну
e. Тестостерону

133. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
a. Дексаметазон
b. Фуросемід
*c. Сальбутамол
d. Азитроміцин
e. Дротаверин

134. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
*a. 90 + 2n
b. 70 + 5n
c. 10 + 2n
d. 70 * n
e. 80 * n

135. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
a. Протокол засідання лікарської комісії
b. Особова медична картка
*c. Характеристика з місця роботи
d. Довідка про доходи
e. Автобіографія

136. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
a. Цукровий діабет 2-го типу
*b. Порушення толерантності до вуглеводів
c. Цукровий діабет 1-го типу
d. Нецукровий діабет
e. Фізіологічна норма

137. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
*a. Вітамін К
b. Транексамову кислоту
c. Вітамін D
d. Вітамін С
e. Гепарин

138. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
*a. Нітрогліцерин
b. Парацетамол
c. Ібупрофен
d. Дротаверин
e. Гідазепам

139. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. Токсичної еритеми
*b. Сечокислого інфаркту нирок
c. Транзиторної альбумінурії
d. -
e. Статевого кризу

140. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
a. Системного червоного вовчака
b. Подагри
*c. Деформуючого остеоартрозу
d. Ревматоїдного артриту
e. Бурситу

141. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
a. Негайно після звільнення розмасажувати стиснуту кінцівку
b. Одразу після звільнення кінцівки розтерти її спиртовмісним розчином
*c. Накласти джгут на кінцівку вище місця стиснення перед її звільненням
d. Накласти джгут на кінцівку вище місця стиснення після її звільнення
e. Одразу після звільнення кінцівки підняти її вище рівня голови постраждалого

142. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
*a. Хронічна інтоксикація бензолом
b. Гостра інтоксикація окисом вуглецю
c. Гостра інтоксикація бензолом
d. Хронічна інтоксикація марганцем
e. -

143. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
a. Кабінет Міністрів України
b. Міністерство охорони здоров'я України
c. Обласна державна адміністрація
d. Центр первинної медико-санітарної допомоги
*e. Національна служба здоров'я України

144. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
a. Печінки
b. Шлунка
*c. Селезінки
d. Підшлункової залози
e. Тонкого кишечника

145. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
a. Анемії Фанконі
*b. Гострого лейкозу
c. Вітамін B_12-дефіцитної анемії
d. Гідраденіту
e. Інфекційного мононуклеозу

146. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
a. Неправильність думки співрозмовника та відповідна реакція на неї
*b. Формування, отримання, оброблення інформації та розвиток стосунків
c. Відсутність спільного комунікативного простору
d. Пасивність учасників комунікації
e. Виникнення комунікативних бар'єрів

147. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
a. Лейкоцитоз у периферичній крові
b. Позитивна проба Манту
c. Специфічні рентгенологічні зміни органів грудної клітки
d. Позитивний квантифероновий тест
*e. Виявлення збудника туберкульозу в мокротинні

148. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
*a. Поліклініка
b. Хоспіс
c. Санітарна станція
d. Перинатальний центр
e. Станція переливання крові

149. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
a. Палестезіометрія
b. Капіляроскопія
c. Динамометрія
*d. Алгезиметрія
e. Холодова проба

150. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Парестезії
b. Зниження слуху
*c. Головний біль
d. Агранулоцитоз
e. Ністагм

