1. Яка з нижченаведених причин є основною для виникнення ділових конфліктів у медичних установах?
a. Відсутність належних умов праці
*b. Низький рівень управлінської культури
c. Дисбаланс у розподілі матеріальних ресурсів
d. Нестабільність у суспільстві
e. Дефіцит товарів першої необхідності

2. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
a. Децентралізований
*b. Централізований
c. Змішаний
d. Функціональний
e. Лінійно-функціональний

3. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
a. Поєднаної прееклампсії
*b. HELLP-синдрому
c. Еклампсії
d. Тяжкої прееклампсії
e. Помірної прееклампсії

4. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Надати постраждалому стабільне бічне положення
b. Прикласти холодний компрес на грудну клітку
*c. Накласти на рану оклюзійну пов’язку
d. Накласти комірець Шанца
e. Провести електричну дефібриляцію

5. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Гострий обструктивний бронхіт
*b. Гострий стенозуючий ларинготрахеїт
c. Паратонзилярний абсцес
d. Обструкція дихальних шляхів стороннім тілом
e. Напад бронхіальної астми

6. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
a. Трудові ресурси (персонал)
*b. Організаційна структура
c. Постановка завдань
d. Матеріально-технічні ресурси
e. Загальні цілі

7. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
a. Авторитарна
b. Патерналістична
*c. Колегіальна
d. Інженерна
e. Контактна

8. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
*a. Пацієнтоцентричність
b. Своєчасність
c. Цілеспрямованість
d. Безперервність
e. Послідовність

9. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
a. Одиничні та об'єднані на основі кооперації
b. Безстрокові та тимчасові
c. Формальні та неформальні
*d. Комерційні та некомерційні
e. Приватні і державні

10. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
*a. Вени пуповини
b. Підключичні вени
c. Ліктьові вени
d. Пахові вени
e. Вени голови

11. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
a. Спірометр
*b. Небулайзер
c. Пульсоксиметр
d. Пікфлуометр
e. -

12. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
a. Глазго
b. Апгар
*c. Баллард
d. Бішопа
e. Лаутона

13. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Ендокардиту
b. Перикардиту
c. Міокардиту
d. Ревматичної хвороби серця
*e. Інфаркту міокарда

14. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Кера
*b. Ортолані
c. Мерфі
d. Бабкіна
e. Мюссі

15. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
a. 11-12 років
*b. 5-6 років
c. 7-8 років
d. 9-10 років
e. 2-3 роки

16. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
a. Ацетилсаліцилова кислота
b. Дротаверин
*c. Парацетамол
d. Лоратадин
e. Фуросемід

17. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
a. Бактеріального вагінозу
b. Кандидозного вульвовагініту
c. Аеробного вагініту
d. Хламідіозу
*e. Трихомоніазу

18. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
a. Рішення
b. Договір
c. -
*d. Посадова інструкція
e. Розпорядження

19. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
a. Тромбофлебіт
b. Синдром тривалого стиснення
c. ДВЗ-синдром
*d. Компартмент-синдром
e. М'язова контрактура

20. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
*a. 5-те міжребер'я по передній пахвинній лінії
b. 4-те міжребер'я по передній пахвинній лінії
c. 5-те міжребер'я по середньоключичній лінії
d. -
e. 2-е міжребер'я по пригруднинній лінії

21. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
*a. Мотивація
b. Організація
c. Планування
d. Прогнозування
e. Контроль

22. Кому з нижченаведених пацієнтів показане лікування в денному стаціонарі медичного центру?
*a. Пацієнту віком 49 років із загостренням хронічного холециститу
b. Пацієнту віком 56 років із термінальною стадією цирозу печінки
c. Пацієнту віком 67 років із гострим порушенням мозкового кровообігу
d. Пацієнтці віком 27 років, якій показаний остеосинтез
e. Пацієнтці віком 78 років із ІV стадією раку шлунка

23. Який із нижченаведених факторів є протипоказанням для лікування пацієнта в умовах домашнього стаціонару?
a. Часті респіраторні захворювання
b. -
*c. Тяжкий перебіг захворювання
d. Інвалідність
e. Похилий вік

24. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
a. Набряку легень
b. Тиреотоксичного кризу
c. Нападу надшлуночкової пароксизмальної тахікардії
*d. Нападу бронхіальної астми
e. Гострого коронарного синдрому

25. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
*a. Спосіб введення вакцини
b. Дозування імунобіологічного препарату
c. Термін вакцинації
d. Недотримання умов асептики
e. Вибір ділянки введення вакцини

26. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
a. Забезпечення горизонтального положення тіла
b. Введення гіпотензивних засобів
c. -
d. Виконання електричної дефібриляції
*e. Проведення вагусних проб

27. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
a. Гострий коронарний синдром
b. Напад бронхіальної астми
c. Тромбоемболія легеневої артерії
*d. Спонтанний пневмоторакс
e. Набряк легень

28. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
*a. Клінічний протокол
b. Технологічні стандарти
c. Формуляр
d. Комплексні стандарти
e. Рецепт

29. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
*a. Гострого холециститу
b. Гострого панкреатиту
c. Гострого апендициту
d. Кишкової непрохiдності
e. Перфоративної виразки шлунка

30. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
a. Невідкладну
b. Первинну
*c. Третинну
d. Екстрену
e. Вторинну

31. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
*a. Пояснювальна записка
b. Заява про звільнення
c. Доповідна записка
d. Службова записка про дисциплінарне порушення
e. Акт про неявку на роботу

32. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
*a. Мартіне-Кушелевського
b. Генчі
c. -
d. Кліностатичну
e. Штанге

33. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
*a. Обов'язкове
b. Змішане
c. Приватне
d. Добровільне
e. Державне

34. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
a. Загальний аналіз крові
b. Загальний аналіз сечі
c. Біохімічний аналіз крові
d. Аналіз крові на глюкозу
*e. Бактеріологічне дослідження випорожнень

35. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
a. Човникоподібна
b. Паралітична
c. Воронкоподібна
*d. Емфізематозна
e. Рахітична

36. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
*a. Огляд, аускультація, перкусія, пальпація
b. Огляд, пальпація, перкусія, аускультація
c. Огляд, перкусія, аускультація, пальпація
d. Огляд, перкусія, пальпація, аускультація
e. Огляд, аускультація, пальпація, перкусія

37. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
a. Поступливість
b. Консенсус
*c. Роз'яснення
d. -
e. Переговори

38. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
a. 35%
b. 50%
c. 40%
d. 15%
*e. 25%

39. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
a. Інфекційних захворювань
b. Особливо небезпечних інфекцій
c. Профілактики внутрішньолікарняних інфекцій
d. Епідеміологічний
*e. Інфекційного контролю

40. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
a. -
b. Спірометрія
c. Пневмотахометрія
*d. Піклуфометрія
e. Пульсоксиметрія

41. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
*a. Контрольне зважування дитини
b. Перевірка наявності й симетричності сухожильних рефлексів
c. Вимірювання окружності голови та грудної клітки
d. Визначення пульсу та його властивостей
e. Вимірювання довжини тіла дитини

42. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
a. Крововилив у сітківку
b. Гіпертонічний криз
c. Гострий іридоцикліт
d. Анафілактичний шок
*e. Напад закритокутової глаукоми

43. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
*a. Частоту дихання
b. Температуру тіла
c. Частоту серцевих скорочень
d. Рівень глюкози в крові
e. Колір шкірних покривів

44. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
a. Анафілаксія
b. Гіпертонічний криз
*c. Тиреотоксичний криз
d. Гіпотиреоїдна кома
e. Гіпоглікемічна кома

45. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
a. Екстрена (швидка)
b. Консультативна
c. Спеціальна
*d. Сімейна
e. Педіатрична

46. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
a. Носова кровотеча
*b. Легенева кровотеча
c. Шлункова кровотеча
d. Відкритий пневмоторакс
e. Спонтанний пневмоторакс

47. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гостра дихальна недостатність
*b. Гостра судинна недостатність
c. Гостра серцева недостатність
d. Гіпертонічний криз
e. Гіпоглікемічна кома

48. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
a. Вульвовагініту
b. Вагініту
*c. Статевого кризу
d. Сечокислого інфаркту нирок
e. Гнійного маститу

49. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
a. -
b. Бісопролол
c. Спіронолактон
d. Фуросемід
*e. Еналаприл

50. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
a. Дуоденальне зондування
b. Колоноскопія
c. УЗД органів черевної порожнини
d. Біохімічний аналіз крові
*e. Фіброезофагогастродуоденоскопія

51. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
a. Головний лікар
b. Заступник головного лікаря
c. Головна сестра медична
d. Постова сестра медична відділення
*e. Старша сестра медична відділення

52. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Препарат можна придбати зі знижкою в аптеках, що проводять спеціальні акції
b. Порекомендувати звернутися до соціальних служб, які можуть фінансово допомогти з придбанням препарату
c. Потрібно порекомендувати придбати препарат пізніше, коли з'являться кошти
d. Препарат можна придбати нетерміново, після вирішення фінансових проблем
*e. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"

53. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
*a. alpha-амілаза, еластаза 1
b. Трансамінази, С-реактивний білок
c. Холестерин, білірубін
d. Білірубін, трансамінази
e. Протромбіновий індекс, гематокрит

54. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
*a. Недостатності аортального клапана
b. Недостатності мітрального клапана
c. Недостатності тристулкового клапана
d. Дефекту міжшлуночкової перегородки
e. Стенозу мітрального клапана

55. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
a. Гіпоглікемія
*b. Анафілаксія
c. Гіперглікемія
d. Гіпертонічний криз
e. Пневмоторакс

56. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Адреналін (епінефрин)
b. Анальгін (метамізол натрію)
c. Аміодарон
d. Атропін
*e. Аденозин

57. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
*a. Організаційний
b. Технологічний
c. Економічний
d. Соціальний
e. Правовий

58. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
*a. Швидке визначення станів, що загрожують життю постраждалого, та їх негайне усунення
b. Забезпечення достатньої оксигенації з метою підтримання аеробного метаболізму
c. Забезпечення психоемоційного супроводу
d. Забезпечення прохідності верхніх дихальних шляхів та стабілізація шийного відділу хребта
e. Аналіз функцій центральної нервової системи

59. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
a. Лікарська недбалість
*b. Ятрогенія
c. Медична помилка
d. Лікарська помилка
e. Упущення

60. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
a. Пробіотики
b. Антациди
c. Гастропротектори
d. Спазмолітики
*e. Антибіотики

61. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
a. Проколоти пухирі та накласти суху пов'язку на уражену ділянку
*b. Охолодити місце опіку прохолодною проточною водою
c. Накласти пов'язку з антисептиком на уражену ділянку
d. Накласти мазеву пов'язку на уражену ділянку
e. Обробити місце опіку спиртовмісним розчином

62. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
a. Постгеморагічної
*b. Вітамін В12-дефіцитної
c. Гіпопластичної
d. Залізодефіцитної
e. Апластичної

63. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
a. Міжособові
*b. Структурні
c. Внутрішньоособові
d. -
e. Персональні

64. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. С
b. D
*c. В
d. А
e. E

65. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
a. Розважальне
b. Формальне
c. Товариське
d. Емоційне
*e. Ділове

66. Як називається національний документ, що засвідчує право на здійснення медичної діяльності з дотриманням спеціальних вимог?
a. Розпорядження
b. Припис
c. Постанова
*d. Ліцензія
e. Закон

67. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
a. 8 місяців
*b. 12 місяців
c. 3 місяці
d. 5 місяців
e. 9 місяців

68. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Нортона
b. Бартела
c. Франкеля
d. Апгар
*e. Глазго

69. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
*a. 750 осіб у місті, 600 осіб у сільській місцевості
b. 800 осіб у місті, 400 осіб у сільській місцевості
c. 1500 осіб у місті, 1200 осіб у сільській місцевості
d. 450 осіб у місті, 150 осіб у сільській місцевості
e. 900 осіб у місті, 800 осіб у сільській місцевості

70. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
*a. Жовтій або зеленій
b. Червоній або жовтій
c. Червоній або зеленій
d. Тільки в зеленій
e. Тільки в червоній

71. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
a. Діабетична кетацидотична
b. Гіпоглікемічна
*c. Гіперосмолярна
d. -
e. Лактацидотична

72. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
*a. Мітрального
b. Аортального
c. -
d. Тристулкового
e. Легеневої артерії

73. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Гемолітична анемія
b. Еритремія
c. Вітамін B_12-дефіцитна анемія
*d. Залізодефіцитна анемія
e. Апластична анемія

74. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
*a. Фунікулярного мієлозу
b. Атеросклерозу
c. Метаболічної міопатії
d. Поліартриту
e. Остеопорозу

75. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Стимуляція серотонінових рецепторів
b. Стимуляція бензодіазепінових рецепторів
c. Блокада ГАМК-рецепторів
d. Блокада дофамінових рецепторів
*e. Блокада опіоїдних рецепторів

76. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
a. Увести внутрішньовенно 0,1%-ий розчин адреналіну (епінефрину)
*b. Безпечно припинити контакт постраждалого із джерелом електроструму
c. Провести оксигенотерапію
d. Негайно розпочати проведення серцево-легеневої реанімації
e. Очікувати на прибуття бригади екстреної (швидкої) медичної допомоги

77. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
a. Парацетамол
b. -
c. Мефенамінова кислота
*d. Ацетилсаліцилова кислота
e. Ібупрофен

78. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
*a. Алергічного риніту
b. Інфекційного мононуклеозу
c. Дифтерії носа
d. Гострого гаймориту
e. Гострого фарингіту

79. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. Аномалії Ебштейна
b. Коарктації аорти
c. Декстракардії
d. -
*e. Тетради Фалло

80. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
a. Регулярний прийом сечогінних препаратів
b. Обмеження вживання солі
*c. Санація вогнищ хронічної інфекції
d. Уникнення вживання солодощів
e. Збільшення фізичної активності

81. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Інфаркту міокарда
b. Кишкової непрохідності
c. Ниркової коліки
d. Гострого апендициту
*e. Гострого панкреатиту

82. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
a. Бронхіальної астми
b. Гострого бронхіту
*c. Сухого плевриту
d. Бронхоектатичної хвороби
e. Гострого стенозуючого ларингіту

83. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
a. Накладання джгута на кінцівку вище місця укусу
b. Відсмоктування ротом отрути з місця укусу
c. Припікання місця укусу гарячим предметом
*d. Проведення іммобілізації кінцівки
e. Надрізання шкіри в місці укусу

84. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
a. Фінансовий менеджмент
b. Логістика
c. Адміністративне управління
d. Управління персоналом
*e. Маркетинг

85. Який етап алгоритму MARCH передбачає оцінювання прохідності верхніх дихальних шляхів?
a. M
b. C
c. H
*d. A
e. R

86. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
*a. Антагоністи кальцію
b. Адреноблокатори
c. Адреноміметики
d. Тіазидні діуретики
e. Петльові діуретики

87. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
*a. Паліативна
b. Первинна
c. Вторинна
d. Реабілітаційна
e. Висококваліфікована

88. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Пульсоксиметр
*b. Носоглотковий повітровід
c. Ендотрахеальна трубка
d. Зонд Блекмора
e. Орофарингеальний повітровід

89. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
a. Тромбоемболія легеневої артерії
b. -
c. Епілептичний статус
d. Тяжка прееклампсія
*e. Еклампсія

90. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
*a. Міжособовий
b. Міжгруповий
c. Між особою та групою
d. Внутрішньоособовий
e. -

91. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
*a. Вранці, одразу після пробудження, натще
b. Вдень, після фізичного навантаження
c. Вранці, одразу після сніданку
d. Ввечері, перед сном, після вечері
e. В обідній час, після вживання їжі

92. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
*a. Звуження зіниць
b. Збільшення ціанозу
c. Поява акроціанозу
d. -
e. Зниження тонусу повік

93. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
a. Гострого тиреоїдиту
*b. Гіпотиреозу
c. Тиреотоксикозу
d. Вузлового токсичного зоба
e. Хронічного тиреоїдиту

94. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
a. Корисність
*b. Своєчасність
c. -
d. Періодичність
e. Доступність

95. Укажіть три основних типи поведінки керівника залежно від стилю лідерства.
a. Демократичний, монархічний, партократичний
b. Партократичний, монархічний, ліберальний
c. Демократичний, ліберальний, охлократичний
*d. Автократичний, демократичний, ліберальний
e. Анархічний, автократичний, партократичний

96. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
a. Неврит лицевого нерва
b. Мігренозний статус
c. Гострий менінгіт
*d. Гостре порушення мозкового кровообігу
e. Гіпертензивний криз

97. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
a. Безпульсова електрична активність
b. Асистолія
*c. Шлуночкова тахікардія без пульсу
d. Атріовентрикулярна блокада
e. Фібриляція передсердь

98. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
a. Дифтерії, туберкульозу, вірусного гепатиту В
b. Краснухи, кашлюка, туберкульозу
*c. Епідемічного паротиту, краснухи, кору
d. Туберкульозу, кашлюка, вірусного гепатиту В
e. Кашлюка, дифтерії, правця

99. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
a. Асептика
b. Дезінсекція
c. Вакцинація
d. Дератизація
*e. Дезінфекція

100. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
a. Розпочати виконання серцево-легеневої реанімації у співвідношенні 30 компресій на грудну клітку до 2 вдихів
b. Увести адреналін (епінефрин) внутрішньовенно
*c. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками
d. -
e. Дати вжити легкозасвоювані вуглеводи (воду з цукром)

101. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
a. Катетерна абляція
b. Електрична дефібриляція
c. Перикардіоцентез
d. Черезстравохідна електростимуляція
*e. Проба Вальсальви

102. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
*a. Авторитарний
b. Колегіальний
c. Ліберальний
d. -
e. Діловий

103. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
a. Діурез та відносна густина сечі в межах норми
b. -
*c. Олігурія та гіпостенурія
d. Олігурія та гіперстенурія
e. Поліурія та гіперстенурія

104. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
*a. Оперативне планування
b. Функціональне блокування
c. Організаційний аналіз
d. Стратегічний менеджмент
e. Сервісне блокування

105. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
a. Томографія
b. Артропневмографія
c. Термографія
*d. Денситометрія
e. Ангіографія

106. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
*a. Директор
b. Ординатор
c. Головна сестра медична
d. Старша сестра медична
e. Завідувач відділення

107. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
a. Бронхоектатичної хвороби
*b. Ексудативного плевриту
c. Абсцесу легені
d. Міжреберної невралгії
e. Туберкульозу легень

108. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Відділення реабілітації
b. Центр первинної медико-санітарної допомоги
c. Домашній стаціонар
*d. Денний стаціонар
e. Лікувально-діагностичний центр

109. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
a. Забезпечення седативного ефекту
b. Стимуляція імунної системи
c. Знищення збудника інфекції
d. Стабілізація гемодинаміки
*e. Нейтралізація токсину

110. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Хрестоподібна
b. Вузлова
*c. Пращоподібна
d. Чепець
e. Неаполітанська

111. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
*a. Амбулаторії
b. Аптечні установи
c. Клінічні лабораторії
d. Бактеріологічні лабораторії
e. -

112. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
*a. Перша
b. Друга
c. -
d. Третя
e. Четверта

113. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Негайно розпочати серцево-легеневу реанімацію
b. Перевірити в постраждалого життєво важливі показники (пульс, АТ, дихання)
c. Негайно перевезти постраждалого до найближчого медичного закладу
d. Перевести постраждалого в стабільне бічне положення
*e. Оцінити місце події та впевнитися в безпеці - власній та постраждалого

114. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
a. Кардіогенний шок
*b. Гіпоглікемічна кома
c. Гіперглікемічна кома
d. Гіпертонічний криз
e. Анафілактичний шок

115. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Загальне
b. Некомерційне
c. Спеціальне
d. Обов'язкове
*e. Добровільне

116. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
a. -
*b. Протокол
c. Вказівка
d. Наказ
e. Розпорядження

117. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
a. Кома
b. Деменція
*c. Ступор
d. Параліч
e. Делірій

118. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. ABCDE
*b. AVPU
c. FAST
d. SAMPLE
e. SCORE

119. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
a. -
b. Ускладнений гіпертонічний криз
c. Гострий психоз
d. Активна (відкрита) форма туберкульозу
*e. Діабетична ангіопатія нижніх кінцівок

120. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
a. Калію йодид (йодомарин)
*b. Левотироксин (L-тироксин)
c. Діазепам
d. Преднізолон
e. Гідрокортизон

121. Укажіть частоту компресій на грудну клітку за 1 хв під час проведення серцево-легеневої реанімації у дорослих.
a. 130-140
b. 70-80
c. 80-90
d. 60-70
*e. 100-120

122. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
a. Заснування, етап стабілізації діяльності, припинення існування або оновлення
*b. Заснування, період росту та розвитку, етап стабілізації діяльності, припинення існування або оновлення
c. Утворення, народження, період росту, припинення існування або оновлення
d. Період росту та розвитку, етап стабілізації діяльності, припинення існування або оновлення
e. Період розвитку, етап стабілізації діяльності, припинення існування або оновлення

123. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
a. Матрична
b. Лінійно-штабна
*c. Лінійно-функціональна
d. Дивізіонально-продуктова
e. Проєктна

124. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
*a. Лімфаденопатія
b. Гемартроз
c. Артралгія
d. Жовтяниця
e. Анасарка

125. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
a. 4 місяці
*b. 2 місяці
c. 5 місяців
d. 7 місяців
e. 8 місяців

126. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
a. Кандидозного вульвовагініту
b. Трихомоніазу
c. Генітального герпесу
*d. Бактеріального вагінозу
e. Хламідіозу

127. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
*a. 40%-ий розчин глюкози в/в
b. 10-14 ОД інсуліну короткої дії в/в
c. 0,1%-ий розчин адреналіну (епінефрину) в/м
d. 5%-ий розчин глюкози в/в
e. 0,2%-ий розчин норадреналіну в/в

128. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
a. Часте провітрювання палати
b. Суворий ліжковий режим
c. Антибіотикотерапію
d. Еластичне бинтування нижніх кінцівок
*e. Дихальну гімнастику

129. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
a. Спостерігати за кровотечею
b. Оглянути пологові шляхи на цілісність
*c. Провести ручне відділення та виділення посліду
d. Підготувати роділлю до лапаротомії
e. Ушити розриви промежини

130. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
*a. Аортальний
b. Тристулковий
c. -
d. Легеневої артерії
e. Мітральний

131. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
*a. Стабільне бічне
b. Фаулера
c. Тренделенбурга
d. Ортопное
e. Сімса

132. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Прогестерону
b. Тиреотропіну
c. Інсуліну
*d. Соматотропіну
e. Тестостерону

133. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
a. Дексаметазон
b. Азитроміцин
*c. Сальбутамол
d. Дротаверин
e. Фуросемід

134. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
a. 80 * n
b. 10 + 2n
c. 70 * n
d. 70 + 5n
*e. 90 + 2n

135. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
a. Автобіографія
b. Протокол засідання лікарської комісії
c. Довідка про доходи
d. Особова медична картка
*e. Характеристика з місця роботи

136. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
a. Фізіологічна норма
b. Цукровий діабет 1-го типу
c. Цукровий діабет 2-го типу
d. Нецукровий діабет
*e. Порушення толерантності до вуглеводів

137. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
a. Вітамін С
b. Гепарин
c. Вітамін D
d. Транексамову кислоту
*e. Вітамін К

138. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
a. Парацетамол
*b. Нітрогліцерин
c. Гідазепам
d. Дротаверин
e. Ібупрофен

139. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. Статевого кризу
b. Токсичної еритеми
c. -
d. Транзиторної альбумінурії
*e. Сечокислого інфаркту нирок

140. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
*a. Деформуючого остеоартрозу
b. Подагри
c. Ревматоїдного артриту
d. Бурситу
e. Системного червоного вовчака

141. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
*a. Накласти джгут на кінцівку вище місця стиснення перед її звільненням
b. Негайно після звільнення розмасажувати стиснуту кінцівку
c. Одразу після звільнення кінцівки розтерти її спиртовмісним розчином
d. Одразу після звільнення кінцівки підняти її вище рівня голови постраждалого
e. Накласти джгут на кінцівку вище місця стиснення після її звільнення

142. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
a. Гостра інтоксикація бензолом
b. Хронічна інтоксикація марганцем
c. -
*d. Хронічна інтоксикація бензолом
e. Гостра інтоксикація окисом вуглецю

143. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
*a. Національна служба здоров'я України
b. Кабінет Міністрів України
c. Обласна державна адміністрація
d. Міністерство охорони здоров'я України
e. Центр первинної медико-санітарної допомоги

144. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
*a. Селезінки
b. Шлунка
c. Печінки
d. Тонкого кишечника
e. Підшлункової залози

145. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
a. Інфекційного мононуклеозу
b. Гідраденіту
c. Анемії Фанконі
d. Вітамін B_12-дефіцитної анемії
*e. Гострого лейкозу

146. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
*a. Формування, отримання, оброблення інформації та розвиток стосунків
b. Неправильність думки співрозмовника та відповідна реакція на неї
c. Виникнення комунікативних бар'єрів
d. Відсутність спільного комунікативного простору
e. Пасивність учасників комунікації

147. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
a. Специфічні рентгенологічні зміни органів грудної клітки
b. Лейкоцитоз у периферичній крові
c. Позитивна проба Манту
d. Позитивний квантифероновий тест
*e. Виявлення збудника туберкульозу в мокротинні

148. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
*a. Поліклініка
b. Перинатальний центр
c. Хоспіс
d. Санітарна станція
e. Станція переливання крові

149. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
a. Капіляроскопія
*b. Алгезиметрія
c. Холодова проба
d. Динамометрія
e. Палестезіометрія

150. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Ністагм
b. Зниження слуху
*c. Головний біль
d. Парестезії
e. Агранулоцитоз

