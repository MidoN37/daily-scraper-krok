1. Яка з нижченаведених причин є основною для виникнення ділових конфліктів у медичних установах?
a. Дисбаланс у розподілі матеріальних ресурсів
b. Дефіцит товарів першої необхідності
c. Нестабільність у суспільстві
d. Відсутність належних умов праці
*e. Низький рівень управлінської культури

2. Який тип управління домінує в медичному закладі, якщо більшу частину повноважень щодо ухвалення управлінських рішень має керівник цього закладу?
*a. Централізований
b. Лінійно-функціональний
c. Функціональний
d. Змішаний
e. Децентралізований

3. У жінки, яка перебуває на 30-му тижні вагітності, спостерігаються такі зміни показників крові: гемоліз еритроцитів, підвищення активності амінотрансфераз, зниження концентрації фібриногену та тромбоцитопенія. Для якого патологічного стану характерні ці лабораторні ознаки?
a. Тяжкої прееклампсії
*b. HELLP-синдрому
c. Поєднаної прееклампсії
d. Еклампсії
e. Помірної прееклампсії

4. Чоловік віком 42 роки отримав проникаючу травму грудної клітки. Об'єктивно спостерігається: шкіра та слизові оболонки ціанотичні, прискорене поверхневе дихання, з рани на грудній клітці витікає піниста кров, а під час вдиху чутно шиплячий звук (звук всмоктування повітря через рану). Яку невідкладну допомогу необхідно насамперед надати пацієнту?
a. Прикласти холодний компрес на грудну клітку
b. Надати постраждалому стабільне бічне положення
c. Провести електричну дефібриляцію
*d. Накласти на рану оклюзійну пов’язку
e. Накласти комірець Шанца

5. У дворічної дитини, яка протягом п'яти днів хворіє на ГРВІ, раптово вночі з'явилися хриплий голос та грубий "гавкітливий" кашель, що супроводжувався шумним диханням з утрудненим вдихом. Об'єктивно спостерігається: тахіпное, ціаноз шкіри, втягнення над- і підключичних ямок та міжреберних проміжків під час вдиху. Який патологічний стан розвинувся в дитини?
a. Гострий обструктивний бронхіт
b. Обструкція дихальних шляхів стороннім тілом
c. Паратонзилярний абсцес
d. Напад бронхіальної астми
*e. Гострий стенозуючий ларинготрахеїт

6. Який внутрішній змінний фактор в організації визначає поділ праці та відповідальність за виконання конкретних завдань, що безпосередньо впливає на ефективність виробничого процесу?
a. Трудові ресурси (персонал)
b. Постановка завдань
c. Загальні цілі
d. Матеріально-технічні ресурси
*e. Організаційна структура

7. Пацієнт, який перебуває на етапі відновлення після інсульту, висловив бажання самостійно виконувати певні вправи вдома. Сестра медична, замість простої відмови, обговорила з ним можливі ризики та переваги, запропонувала адаптований комплекс вправ і домовилася про регулярний онлайн-моніторинг його стану. Яка модель взаємин між сестрою медичною у наведеній ситуації базується на діалозі, рівноправності та спільному прийняття рішень?
a. Інженерна
*b. Колегіальна
c. Патерналістична
d. Контактна
e. Авторитарна

8. Пацієнтка після перенесеного інсульту відчуває виражений страх втратити рівновагу та впасти, через що відмовляється виконувати балансувальні вправи. Сестра медична реабілітаційного відділення провела з нею бесіду щодо її побоювань та запропонувала спільно розробити стратегію їх подолання. Який принцип реабілітації реалізувала сестра медична під час сестринського втручання?
a. Безперервність
b. Своєчасність
c. Послідовність
*d. Пацієнтоцентричність
e. Цілеспрямованість

9. Складність і різноманітність організацій зумовлюють необхідність їх класифікації. Укажіть види організації за формою результату діяльності організації.
a. Безстрокові та тимчасові
b. Формальні та неформальні
*c. Комерційні та некомерційні
d. Приватні і державні
e. Одиничні та об'єднані на основі кооперації

10. Після успішного проведення реанімаційних заходів новонародженій дитині в пологовій залі необхідно забезпечити доступ до внутрішньовенного введення лікарських засобів для подальшої підтримки життєдіяльності організму. Які судини найкраще використовувати для катетеризації в цьому разі?
a. Ліктьові вени
b. Пахові вени
c. Вени голови
d. Підключичні вени
*e. Вени пуповини

11. Пацієнту віком 37 років призначено інгаляції іпратропію броміду (беродуалу). Який прилад використовується для проведення інгаляцій, що забезпечує наддрібнодисперсне розпилення лікарської речовини, сприяючи її глибокому проникненню в нижні дихальні шляхи?
a. Пульсоксиметр
b. Пікфлуометр
c. Спірометр
d. -
*e. Небулайзер

12. У перинатальному центрі народилася дитина, яка має ознаки недоношеності. Яка шкала використовується для визначення гестаційного віку дитини методом оцінювання показників фізичної та нервово-м'язової зрілості новонародженого?
a. Апгар
b. Лаутона
*c. Баллард
d. Глазго
e. Бішопа

13. Чоловік віком 57 років скаржиться на стискальний пекучий біль за грудниною з іррадіацією в ліве плече, що виник під час фізичного навантаження та не минув після приймання нітрогліцерину. Об'єктивно спостерігається: пацієнт стривожений, шкіра та видимі слизові оболонки бліді, тони серця ослаблені, ритмічні, АТ - 90/50 мм рт. ст. Результати ЕКГ: сегмент S-T над ізолінією, коронарний зубець Q. Для якої патології це характерно?
a. Перикардиту
b. Ендокардиту
c. Міокардиту
d. Ревматичної хвороби серця
*e. Інфаркту міокарда

14. У центрі ПМСД проводиться обстеження дитини віком 4 тижні, щодо дисплазії кульшових суглобів. Укажіть симптом, при позитивному виявленні якого, дитину необхідно скерувати до лікаря-ортопеда–травматолога.
a. Бабкіна
b. Кера
c. Мюссі
*d. Ортолані
e. Мерфі

15. У лейкоцитарній формулі здорової дитини спостерігається приблизно однакова кількість нейтрофілів та лімфоцитів (<<другий перехрест>> лейкоцитарної формули). У якому віці виявляється цей лабораторний феномен?
a. 2-3 роки
b. 7-8 років
*c. 5-6 років
d. 9-10 років
e. 11-12 років

16. У дитини грудного віку (вік - 6 місяців), яка хворіє на ГРВІ, спостерігається гарячка (температура тіла підвищилася до 39,6^oС). Який із нижченаведених лікарських засобів використовується для зниження температури тіла в дітей цього віку?
a. Ацетилсаліцилова кислота
b. Дротаверин
*c. Парацетамол
d. Лоратадин
e. Фуросемід

17. Жінка віком 29 років скаржиться на свербіж і печіння в ділянці зовнішніх статевих органів, дискомфорт у піхві, що посилюється під час статевого акту. Результати гінекологічного дослідження: слизова оболонка піхви гіперемована, набрякла, петехіальні крововиливи на слизовій оболонці вагінальної частини шийки матки ("полунична" шийка матки), вагінальні виділення пінисті, сіро-жовтого кольору, з неприємним запахом. Для якого захворювання характерні ці симптоми?
a. Хламідіозу
*b. Трихомоніазу
c. Аеробного вагініту
d. Бактеріального вагінозу
e. Кандидозного вульвовагініту

18. Старша сестра медична нефрологічного відділення проводить ознайомлення підлеглого медичного персоналу з основними службовими обов'язками, необхідними професійними навичками та організаційними аспектами їх діяльності. Який організаційно-правовий документ визначає розподіл обов'язків та повноважень медичних працівників у лікувальному закладі?
a. Рішення
b. Договір
c. Розпорядження
d. -
*e. Посадова інструкція

19. У постраждалого, який отримав вогнепальне поранення передпліччя, через 2 доби з'явилися інтенсивний нестерпний біль, щільний напружений набряк та порушення чутливості в кисті травмованої руки. Який патологічний стан, найімовірніше, розвинувся в постраждалого?
a. М'язова контрактура
b. Тромбофлебіт
*c. Компартмент-синдром
d. Синдром тривалого стиснення
e. ДВЗ-синдром

20. У чоловіка внаслідок проникаючого поранення грудної клітки розвинувся напружений пневмоторакс, який супроводжується блискавично наростаючою задишкою, ціанозом, тахікардією, гіпотензією. Укажіть оптимальне місце для проведення термінової пункційної декомпресії.
a. -
b. 4-те міжребер'я по передній пахвинній лінії
c. 5-те міжребер'я по середньоключичній лінії
*d. 5-те міжребер'я по передній пахвинній лінії
e. 2-е міжребер'я по пригруднинній лінії

21. Яка із загальних функцій менеджменту передбачає спонукання працівників організації до високопродуктивної діяльності для задоволення своїх потреб і досягнення цілей організації в цілому?
a. Контроль
b. Прогнозування
c. Планування
*d. Мотивація
e. Організація

22. Кому з нижченаведених пацієнтів показане лікування в денному стаціонарі медичного центру?
a. Пацієнтці віком 78 років із ІV стадією раку шлунка
b. Пацієнтці віком 27 років, якій показаний остеосинтез
c. Пацієнту віком 56 років із термінальною стадією цирозу печінки
*d. Пацієнту віком 49 років із загостренням хронічного холециститу
e. Пацієнту віком 67 років із гострим порушенням мозкового кровообігу

23. Який із нижченаведених факторів є протипоказанням для лікування пацієнта в умовах домашнього стаціонару?
*a. Тяжкий перебіг захворювання
b. Часті респіраторні захворювання
c. -
d. Інвалідність
e. Похилий вік

24. У пацієнта віком 45 років після фізичного навантаження розвинулися такі симптоми: задишка, виснажливий нападоподібний малопродуктивний кашель, відчуття стиснення в грудях. Об'єктивно спостерігається: шкіра бліда з ціанотичним відтінком, видих утруднений і подовжений, пульс прискорений, наявні голосні дистанційні сухі хрипи. Для якого патологічного стану найбільш характерні ці симптоми?
a. Гострого коронарного синдрому
b. Нападу надшлуночкової пароксизмальної тахікардії
*c. Нападу бронхіальної астми
d. Тиреотоксичного кризу
e. Набряку легень

25. У новонародженої дитини (вік - 1 місяць) виявлено холодний абсцес у ділянці верхньої третини лівого плеча. Яке порушення під час проведення щеплення проти туберкульозу спричинило появу цього ускладнення?
a. Вибір ділянки введення вакцини
b. Недотримання умов асептики
c. Термін вакцинації
*d. Спосіб введення вакцини
e. Дозування імунобіологічного препарату

26. У пацієнтки віком 30 років розвинувся напад пароксизмальної тахікардії. З яких заходів необхідно розпочати надання невідкладної допомоги в цьому разі?
a. Забезпечення горизонтального положення тіла
b. -
c. Виконання електричної дефібриляції
d. Введення гіпотензивних засобів
*e. Проведення вагусних проб

27. У пацієнта фтизіатричного стаціонару на тлі нападоподібного кашлю виникли різка задишка та біль у грудній клітці праворуч, що іррадіює в праве плече. Об'єктивно спостерігається: ціаноз губ, ЧД - 34/хв, АТ - 100/60 мм рт. ст., пульс - 110/хв, права половина грудної клітки відстає в акті дихання. Під час перкусії грудної клітки визначається виражений тимпанічний звук праворуч. Аускультативно - ослаблення дихальних шумів праворуч. Який патологічний стан, найімовірніше, розвинувся в пацієнта?
*a. Спонтанний пневмоторакс
b. Набряк легень
c. Гострий коронарний синдром
d. Напад бронхіальної астми
e. Тромбоемболія легеневої артерії

28. Укажіть технічний нормативний документ, який визначає вимоги до надання медичної допомоги пацієнту в разі конкретного захворювання, визначеного синдрому або в конкретній ситуації.
a. Комплексні стандарти
*b. Клінічний протокол
c. Технологічні стандарти
d. Рецепт
e. Формуляр

29. Пацiєнт скаржиться на інтенсивний бiль у правому пiдребер'ї, що iррадiює в праву лопатку. Напередодні було блювання, що не принесло полегшення. Об'єктивно спостерігається: температура тiла - 37,8^oС, під час пальпації живіт помiрно здутий, напружений та болючий у правому пiдребер'ї, помiрне напруження м'язiв черевної стiнки у правому пiдребер'ї, симптом Ортнера позитивний. Для якого захворювання характерні ці клінічні прояви?
a. Гострого апендициту
b. Перфоративної виразки шлунка
*c. Гострого холециститу
d. Кишкової непрохiдності
e. Гострого панкреатиту

30. Сімейний лікар встановив пацієнту попередній діагноз: гіпотиреоз - та скерував його на консультацію до ендокринологічного диспансеру. Який вид медичної допомоги він отримає в цьому медичному закладі?
a. Екстрену
b. Первинну
c. Невідкладну
d. Вторинну
*e. Третинну

31. Який інформативно-аналітичний документ на вимогу старшої сестри медичної терапевтичного відділення складено постовою сестрою медичною у зв'язку з її запізненням на роботу?
a. Службова записка про дисциплінарне порушення
b. Акт про неявку на роботу
c. Заява про звільнення
d. Доповідна записка
*e. Пояснювальна записка

32. Сестрі медичній потрібно оцінити швидкість адаптації організму пацієнтки до фізичного навантаження, а також визначити час, необхідний для відновлення після нього. Яку з нижченаведених проб потрібно провести в цьому разі?
a. Кліностатичну
b. Генчі
*c. Мартіне-Кушелевського
d. Штанге
e. -

33. Укажіть форму соціального медичного страхування в країнах із розвиненою системою охорони здоров'я, що є складовою частиною системи соціального страхування, проводиться в порядку, передбаченому законодавством країни і, відповідно, затверджена урядом.
a. Добровільне
b. Державне
c. Приватне
d. Змішане
*e. Обов'язкове

34. Пацієнту встановлено попередній діагноз: шигельоз. Який специфічний лабораторний метод діагностики використовується для підтвердження діагнозу?
a. Загальний аналіз крові
b. Аналіз крові на глюкозу
*c. Бактеріологічне дослідження випорожнень
d. Біохімічний аналіз крові
e. Загальний аналіз сечі

35. Під час огляду грудної клітки пацієнта терапевтичного відділення сестра медична виявила такі зміни: збільшення її передньо-заднього розміру, розширення міжреберних проміжків, горизонтальне розташування ребер, вибухання над- та підключичних ямок, тупий епігастральний кут. Яка патологічна форма грудної клітки сформувалася в пацієнта?
a. Човникоподібна
*b. Емфізематозна
c. Рахітична
d. Воронкоподібна
e. Паралітична

36. Пацієнтка віком 82 роки скаржиться на біль у мезогастральній ділянці, нудоту та триразове блювання. Укажіть правильну послідовність методів об'єктивного обстеження травної системи в цьому разі.
a. Огляд, пальпація, перкусія, аускультація
b. Огляд, перкусія, пальпація, аускультація
c. Огляд, аускультація, пальпація, перкусія
d. Огляд, перкусія, аускультація, пальпація
*e. Огляд, аускультація, перкусія, пальпація

37. В операційному блоці, де чіткий розподіл повноважень є критично важливим для безпеки пацієнтів, існує ризик виникнення конфліктів через нечіткість функціональних обов'язків. Який структурний метод управління є найефективнішими для запобігання та врегулювання конфліктів серед медичного персоналу в цьому разі?
a. Консенсус
b. Переговори
c. Поступливість
d. -
*e. Роз'яснення

38. Під час консультації в центрі первинної медико-санітарної допомоги мати трирічної дитини цікавиться принципами здорового харчування. Який відсоток від добового раціону має становити сніданок у дітей для забезпечення здорового харчування згідно з рекомендаціями ВООЗ?
*a. 25%
b. 40%
c. 15%
d. 35%
e. 50%

39. У закладі охорони здоров'я за наказом МО3 створено відділ, до складу якого увійшли: лікар-епідеміолог, помічник лікаря-епідеміолога, координатор з адміністрування антимікробних препаратів, координатор з гігієни рук, координатор навчання і підготовки з профілактики інфекцій, статистик. Укажіть цей відділ.
a. Інфекційних захворювань
*b. Інфекційного контролю
c. Епідеміологічний
d. Профілактики внутрішньолікарняних інфекцій
e. Особливо небезпечних інфекцій

40. Пацієнт віком 45 років хворіє на бронхіальну астму. Який метод функціональної діагностики використовують для моніторингу пікової об’ємної швидкості форсованого видиху з метою оцінки ефективності лікування та попередження загострень бронхіальної астми?
a. Пульсоксиметрія
b. -
c. Спірометрія
*d. Піклуфометрія
e. Пневмотахометрія

41. У тримісячної дитини, яка перебуває на грудному вигодовуванні, за результатами антропометричних досліджень виявлено недостатній приріст маси тіла за останній місяць. Під час опитування матері дитини з'ясувалося, що вона помічає зменшення об'єму грудного молока. Яку процедуру найдоцільніше насамперед провести для визначення подальшої тактики в цьому разі?
a. Вимірювання окружності голови та грудної клітки
b. Перевірка наявності й симетричності сухожильних рефлексів
c. Вимірювання довжини тіла дитини
d. Визначення пульсу та його властивостей
*e. Контрольне зважування дитини

42. Пацієнту, який хворіє на артеріальну гіпертензію, призначено проведення офтальмоскопії. Перед процедурою сестра медична закрапала йому в очі мідріатичний засіб. Через 10 хв пацієнт поскаржився на біль у правій скроневій ділянці, нудоту, нечіткість зору. Об'єктивно спостерігається: АТ - 120/80 мм рт. ст., ЧСС - 68/хв, ЧД - 22/хв. Укажіть наймовірнішу причину появи цих скарг у пацієнта.
a. Крововилив у сітківку
b. Анафілактичний шок
*c. Напад закритокутової глаукоми
d. Гіпертонічний криз
e. Гострий іридоцикліт

43. Пацієнту віком 69 років сестра медична за призначенням лікаря ввела внутрішньом'язово 1%-ий розчин морфіну гідрохлориду. Який показник потрібно обов'язково контролювати в пацієнта після введення цього препарату?
a. Колір шкірних покривів
b. Рівень глюкози в крові
c. Частоту серцевих скорочень
d. Температуру тіла
*e. Частоту дихання

44. У пацієнтки, яка хворіє на дифузний токсичний зоб, після раптового стресу з'явилися такі симптоми: різке психомоторне збудження, виражена пітливість, тахікардія (пульс - 194/хв, аритмічний), головний біль, гіпертермія (температура тіла 41,3^oС), блювання. Об'єктивно спостерігається: пацієнтка лежить у положенні "жаби", шкіра гіперемована, обличчя маскоподібне з виразом жаху, слизові оболонки сухі, АТ - 210/100 мм рт. ст. Яке ускладнення основного захворювання розвинулося в пацієнтки?
*a. Тиреотоксичний криз
b. Гіпоглікемічна кома
c. Гіпертонічний криз
d. Гіпотиреоїдна кома
e. Анафілаксія

45. Укажіть форму первинної медико-санітарної допомоги, надаючи яку, лікар загальної практики опікується членами прикріплених сімей протягом усього життя і несе повну відповідальність за стан їхнього здоров'я.
a. Спеціальна
b. Екстрена (швидка)
c. Педіатрична
*d. Сімейна
e. Консультативна

46. У пацієнта, який хворіє на туберкульоз легень, після фізичного навантаження раптово з'явилося відчуття стиснення в грудях та виник нападоподібний кашель, під час якого з рота й носа почала виділятися піниста кров (яскраво-червоного кольору, повільно згортається). Об'єктивно спостерігається: загальний стан тяжкий, шкіра бліда, ЧД - 43/хв, АТ - 95/60 мм рт. ст., пульс - 115/хв, ниткоподібний. Яке ускладнення основного захворювання розвинулося в пацієнта?
*a. Легенева кровотеча
b. Шлункова кровотеча
c. Відкритий пневмоторакс
d. Носова кровотеча
e. Спонтанний пневмоторакс

47. У пацієнта, який хворіє на пневмонію, температура тіла впродовж кількох годин швидко знизилася з 39,5^oС до 37^oС. Об'єктивно спостерігається: свідомість збережена, пацієнт млявий, апатичний, із зусиллям відповідає на запитання, шкірні покриви та слизові оболонки бліді, холодний липкий піт, кінцівки холодні, дихання поверхневе, пульс - 98/хв, слабкого наповнення, АТ - 80/50 мм рт. ст. Який патологічний стан розвинувся в пацієнта?
a. Гостра дихальна недостатність
*b. Гостра судинна недостатність
c. Гіпертонічний криз
d. Гіпоглікемічна кома
e. Гостра серцева недостатність

48. У доношеної новонародженої дівчинки на четвертий день життя з’явилися кров'янисто-слизові виділення зі статевої щілини та збільшення грудних залоз. Загальний стан дитини задовільний, апетит збережений, сон не порушений, рефлекси жваві, відповідають віку. Для якого стану характерні вказані симптоми?
a. Гнійного маститу
b. Вульвовагініту
c. Вагініту
*d. Статевого кризу
e. Сечокислого інфаркту нирок

49. Пацієнтці з декомпенсованою хронічною серцевою недостатністю призначено комплексне лікування: інгібітор АПФ (еналаприл), діуретик (фуросемід), beta-адреноблокатор (бісопролол) і блокатор рецепторів до альдостерону (спіронолактон). Через два тижні стан пацієнтки значно покращився: зменшилися задишка та набряки ніг, але з'явився сухий виснажливий кашель. Клінічних проявів ГРВІ не виявлено. Який лікарський засіб, найімовірніше, спричинив появу кашлю в пацієнтки?
a. Фуросемід
b. Спіронолактон
c. -
*d. Еналаприл
e. Бісопролол

50. Пацієнт віком 57 років скаржиться на біль у ділянці шлунка, який виникає після їжі переважно в осінньо-весняний період. Попередній діагноз: виразкова хвороба шлунка. Яка діагностична процедура є найінформативнішою для підтвердження діагнозу?
a. Колоноскопія
*b. Фіброезофагогастродуоденоскопія
c. Біохімічний аналіз крові
d. УЗД органів черевної порожнини
e. Дуоденальне зондування

51. Генеральний директор медичного закладу під час обговорення конфліктної ситуації наголосив, що система управління охорони здоров'я в Україні має три рівні. Яка з нижченаведених посад належить до оперативного рівня управління?
a. Головна сестра медична
b. Постова сестра медична відділення
c. Головний лікар
*d. Старша сестра медична відділення
e. Заступник головного лікаря

52. Лікар встановив пацієнту діагноз: цукровий діабет 2-го типу - та виписав рецепт на антидіабетичний препарат (метформін). Пацієнт повідомив лікарю, що має фінансові труднощі. Яке пояснення потрібно надати пацієнтові щодо придбання цього препарату?
a. Порекомендувати звернутися до соціальних служб, які можуть фінансово допомогти з придбанням препарату
b. Препарат можна придбати зі знижкою в аптеках, що проводять спеціальні акції
*c. Препарат можна придбати за рецептом безкоштовно або з частковою доплатою в аптеках, що беруть участь у державній програмі "Доступні ліки"
d. Потрібно порекомендувати придбати препарат пізніше, коли з'являться кошти
e. Препарат можна придбати нетерміново, після вирішення фінансових проблем

53. Пацієнту віком 43 роки встановлено попередній діагноз: хронічний панкреатит. Які лабораторні маркери мають найбільшу діагностичну значущість для виявлення порушення функції підшлункової залози?
*a. alpha-амілаза, еластаза 1
b. Трансамінази, С-реактивний білок
c. Протромбіновий індекс, гематокрит
d. Холестерин, білірубін
e. Білірубін, трансамінази

54. У чоловіка під час фізичних навантажень часто виникають синкопальні стани та задишка. В анамнезі – хронічна ревматична хвороба серця. Об'єктивно спостерігається: блідість шкірних покривів, синхронна пульсація сонних артерій із похитуванням голови, АТ – 180/50 мм рт. ст. Для якої вади серця характерні ці симптоми?
a. Дефекту міжшлуночкової перегородки
b. Недостатності тристулкового клапана
c. Стенозу мітрального клапана
d. Недостатності мітрального клапана
*e. Недостатності аортального клапана

55. Пацієнтка віком 62 роки одразу після парентерального введення вітаміну групи В відчула раптову слабкість та запаморочення, з'явилися жар у всьому тілі, кашель, задишка, генералізований висип на шкірі. Об'єктивно спостерігається: АТ - 80/40 мм рт. ст., пульс слабкий, частий, тони серця глухі, дихання поверхневе, часте. В анамнезі: цукровий діабет, артеріальна гіпертензія. Який патологічний стан, найімовірніше, розвинувся в пацієнтки?
a. Пневмоторакс
b. Гіпоглікемія
*c. Анафілаксія
d. Гіперглікемія
e. Гіпертонічний криз

56. У дев'ятирічної дитини триває напад надшлуночкової тахікардії. Після проведення вагусних маневрів (проби Вальсальви) напад не припинився. Який лікарський засіб доцільно застосувати в цьому разі?
a. Анальгін (метамізол натрію)
*b. Аденозин
c. Атропін
d. Адреналін (епінефрин)
e. Аміодарон

57. Який саме аспект управлінського процесу стосується створення й закріплення системи прав, обов'язків, повноважень і відповідальності працівників та підрозділів у рамках виконання конкретних операцій, робіт і етапів управлінських рішень?
a. Соціальний
b. Правовий
c. Технологічний
*d. Організаційний
e. Економічний

58. У концепції надання допомоги постраждалим на догоспітальному етапі основою є проведення первинного огляду постраждалого. Укажіть головну мету цього огляду.
*a. Швидке визначення станів, що загрожують життю постраждалого, та їх негайне усунення
b. Забезпечення психоемоційного супроводу
c. Аналіз функцій центральної нервової системи
d. Забезпечення прохідності верхніх дихальних шляхів та стабілізація шийного відділу хребта
e. Забезпечення достатньої оксигенації з метою підтримання аеробного метаболізму

59. Як називаються помилкові або неадекватні дії медичного працівника, що були виконані з профілактичною, діагностичною або лікувальною метою, спричинили розвиток захворювання або патологічного стану в пацієнта і класифікуються як нещасний випадок з юридичному аспекті?
a. Медична помилка
*b. Ятрогенія
c. Лікарська недбалість
d. Упущення
e. Лікарська помилка

60. Пацієнту, який хворіє на Н. pylori-асоційований гастрит, у складі комплексної терапії призначено кларитроміцин. До якої фармакологічної групи належить цей препарат?
a. Спазмолітики
b. Антациди
*c. Антибіотики
d. Гастропротектори
e. Пробіотики

61. Жінка віком 25 років годину тому отримала опік лівої кисті окропом. Об'єктивно спостерігається: шкіра в місці опіку гіперемована, набрякла, є пухирі, наповнені прозорою рідиною. Який із нижченаведених заходів треба насамперед провести на догоспітальному етапі під час надання невідкладної допомоги пацієнтці?
a. Накласти мазеву пов'язку на уражену ділянку
*b. Охолодити місце опіку прохолодною проточною водою
c. Проколоти пухирі та накласти суху пов'язку на уражену ділянку
d. Обробити місце опіку спиртовмісним розчином
e. Накласти пов'язку з антисептиком на уражену ділянку

62. Пацієнтка віком 62 роки скаржиться на біль у язику, відсутність апетиту, зміни смаку, оніміння, «повзання мурашок» та відчуття холоду в кінцівках, розлади дефекації й сечовипускання. В анамнезі - гастректомія. Об'єктивно спостерігається: хитка хода, м'язова слабкість, шкіра блідо-жовтяничного кольору, «лакований» яскраво-червоний язик, збільшення печінки та селезінки. У крові виявлено зниження кількості еритроцитів та гемоглобіну, підвищення кольорового показника, макроцитоз, наявність в еритроцитах тілець Жоллі та кілець Кебота. Для якого виду анемії характерні ці клініко-лабораторні показники?
a. Постгеморагічної
b. Залізодефіцитної
c. Гіпопластичної
d. Апластичної
*e. Вітамін В12-дефіцитної

63. Існує багато ефективних методів управління конфліктними ситуаціями в трудовому колективі. Які з нижченаведених методів управління передбачають чітке пояснення вимог до роботи для запобігання та усунення організаційних конфліктів?
a. Внутрішньоособові
b. -
c. Міжособові
d. Персональні
*e. Структурні

64. У трирічної дитини розвинувся гострий стенозуючий ларинготрахеїт. Об'єктивно спостерігається: ціаноз носогубного трикутника, стридорозне дихання, пульс - 105/хв, АТ - 100/60 мм рт. ст., сатурація - 92%. На якому етапі оцінки стану пацієнта за шкалою ABCDE можна виявити стридорозне дихання?
a. С
b. E
c. D
*d. В
e. А

65. Як називається тип професійного спілкування, що передбачає обмін інформацією, пропозиціями, вимогами, поглядами та мотивацією з метою розв'язання конкретних проблем як усередині організації, так і поза її межами?
a. Формальне
b. Розважальне
c. Емоційне
*d. Ділове
e. Товариське

66. Як називається національний документ, що засвідчує право на здійснення медичної діяльності з дотриманням спеціальних вимог?
a. Постанова
*b. Ліцензія
c. Закон
d. Розпорядження
e. Припис

67. Під час оцінки нервово-психічного та фізичного розвитку дитини з'ясувалося, що вона знає назви багатьох предметів, показує частини тіла, вимовляє 8-10 слів, розуміючи їхнє значення (наприклад, припиняє дію, коли чує слово "не можна"), виконує прості доручення на прохання дорослих, присідає без опори, самостійно ходить. Укажіть орієнтовний вік дитини.
*a. 12 місяців
b. 8 місяців
c. 9 місяців
d. 5 місяців
e. 3 місяці

68. Як називається шкала, що використовується для об’єктивного оцінювання рівня свідомості пацієнта, та застосовується переважно в разі травматичних уражень головного мозку?
a. Франкеля
b. Нортона
c. Бартела
*d. Глазго
e. Апгар

69. Старша сестра медична амбулаторії складає графік роботи підлеглих працівників. Укажіть норми навантаження на сестру медичну загальної практики згідно з чинним законодавством України.
a. 1500 осіб у місті, 1200 осіб у сільській місцевості
b. 900 осіб у місті, 800 осіб у сільській місцевості
c. 450 осіб у місті, 150 осіб у сільській місцевості
d. 800 осіб у місті, 400 осіб у сільській місцевості
*e. 750 осіб у місті, 600 осіб у сільській місцевості

70. Бойовий медик надає допомогу пораненим під час бойових дій. У якій зоні надання допомоги він може застосувати алгоритм MARCH згідно з концепцією TCCC?
a. Червоній або жовтій
*b. Жовтій або зеленій
c. Тільки в червоній
d. Червоній або зеленій
e. Тільки в зеленій

71. Пацієнта віком 68 років, який хворіє на цукровий діабет, шпиталізовано до лікарні в коматозному стані. Об'єктивно спостерігається: виражена сухість шкіри і слизових оболонок, зниження тонусу очних яблук, відсутність дихання Куссмауля та запаху ацетону з рота, пульс - 120/хв, виражена гіперглікемія (глюкоза крові - 45 ммоль/л). Який вид коми розвинувся в пацієнта?
a. Діабетична кетацидотична
b. Гіпоглікемічна
*c. Гіперосмолярна
d. -
e. Лактацидотична

72. У пацієнта під час аускультації серця вислуховується систолічний шум у ділянці верхівкового поштовху. Для недостатності якого клапана серця це характерно?
*a. Мітрального
b. -
c. Аортального
d. Тристулкового
e. Легеневої артерії

73. Пацієнт, який хворіє на виразкову хворобу дванадцятипалої кишки, скаржиться на слабкість, задишку під час незначних фізичних навантажень, спотворення смаку (бажання їсти крейду). Об'єктивно спостерігається: блідий, трофічні зміни шкіри. У крові: гемоглобін - 90 г/л, еритроцити - 3,3·10^12/л, КП - 0,75. Яке ускладнення основного захворювання розвинулося в пацієнта?
a. Гемолітична анемія
b. Вітамін B_12-дефіцитна анемія
c. Еритремія
d. Апластична анемія
*e. Залізодефіцитна анемія

74. У пацієнтки віком 56 років на тлі дефіциту вітаміну В_12 в організмі розвинулися такі симптоми: зміна ходи, атрофія м'язів нижніх кінцівок, порушення чутливості в кінцівках. Для якого захворювання характерний вказаний симптомокомплекс?
a. Поліартриту
b. Атеросклерозу
c. Метаболічної міопатії
d. Остеопорозу
*e. Фунікулярного мієлозу

75. Пацієнтку віком 25 років шпиталізовано до лікарні із симптомами передозування морфіном. Після внутрішньовенного введення налоксону її стан значно покращився. Який механізм дії цього препарату?
a. Стимуляція серотонінових рецепторів
*b. Блокада опіоїдних рецепторів
c. Блокада дофамінових рецепторів
d. Стимуляція бензодіазепінових рецепторів
e. Блокада ГАМК-рецепторів

76. Під час роботи на промисловому об'єкті один із працівників зазнав ураження електричним струмом. Постраждалий лежить на землі без свідомості, у його руці помітний провід. Укажіть перший крок у наданні домедичної допомоги постраждалому в цьому разі.
*a. Безпечно припинити контакт постраждалого із джерелом електроструму
b. Провести оксигенотерапію
c. Негайно розпочати проведення серцево-легеневої реанімації
d. Увести внутрішньовенно 0,1%-ий розчин адреналіну (епінефрину)
e. Очікувати на прибуття бригади екстреної (швидкої) медичної допомоги

77. У шестирічної дитини раптово підвищилася температура тіла до 39,5^oС. Який лікарський засіб категорично протипоказано для використання з метою зниження високої температури тіла дітям віком до 15 років?
a. Ібупрофен
b. Парацетамол
c. Мефенамінова кислота
d. -
*e. Ацетилсаліцилова кислота

78. У п'ятирічної дитини протягом останніх трьох років спостерігаються періодичні напади чхання, свербіж у носі (дитина часто чухає ніс та морщить його, що спричинило появу поперечної складки вище кінчика носа). Також відзначаються закладеність носа, рясні прозорі виділення з носа, утруднене носове дихання та поява синців під очима. Для якого захворювання характерний цей симптомокомплекс?
a. Інфекційного мононуклеозу
b. Гострого гаймориту
*c. Алергічного риніту
d. Гострого фарингіту
e. Дифтерії носа

79. Для якої вродженої вади серця характерні чотири анатомічні ознаки: стеноз легеневої артерії, дефект міжшлуночкової перегородки, декстрапозиція аорти та гіпертрофія правого шлуночка?
a. Коарктації аорти
b. Декстракардії
*c. Тетради Фалло
d. Аномалії Ебштейна
e. -

80. Сестра медична проводить бесіду з пацієнтом, який нещодавно завершив лікування з приводу гострого гломерулонефриту. Яка з нижченаведених рекомендацій є найбільш важливою для профілактики повторного епізоду гломерулонефриту?
a. Збільшення фізичної активності
b. Уникнення вживання солодощів
c. Регулярний прийом сечогінних препаратів
d. Обмеження вживання солі
*e. Санація вогнищ хронічної інфекції

81. У пацієнта віком 60 років шпиталізовано до лікарні зі скаргами на сильний оперізувальний біль в епігастрії, багаторазове блювання, що не приносить полегшення. Пацієнт блідий, шкіра волога, АТ - 85/50 мм рт. ст., ЧСС - 110/хв. В анамнезі - зловживання алкоголем. Для якого захворювання характерні вказані симптоми?
a. Інфаркту міокарда
b. Кишкової непрохідності
*c. Гострого панкреатиту
d. Гострого апендициту
e. Ниркової коліки

82. Пацієнт віком 45 років скаржиться на біль у грудній клітці зліва, що посилюється під час дихання, кашлю, нахилах тулуба у здоровий бік та на непродуктивний болісний кашель. Об’єктивно спостерігається: рухомість грудної клітки обмежена з ураженого боку, аускультативно вислуховується шум тертя плеври. Для якого захворювання характерні вказані клінічні прояви?
a. Бронхіальної астми
*b. Сухого плевриту
c. Гострого стенозуючого ларингіту
d. Бронхоектатичної хвороби
e. Гострого бронхіту

83. Жінка віком 30 років, яку за нижню кінцівку вкусила змія, скаржиться на різкий біль і печіння в ділянці укусу, спостерігається швидконаростаючий набряк кінцівки. Який із нижченаведених заходів входить до алгоритму надання невідкладної допомоги в цьому разі?
*a. Проведення іммобілізації кінцівки
b. Надрізання шкіри в місці укусу
c. Накладання джгута на кінцівку вище місця укусу
d. Припікання місця укусу гарячим предметом
e. Відсмоктування ротом отрути з місця укусу

84. Як у медичній організації називається комплекс заходів, спрямований на врахування потреб пацієнтів, адаптацію послуг до їхніх вимог, просування медичних послуг і популяризацію послуг медичного закладу?
a. Управління персоналом
b. Адміністративне управління
c. Фінансовий менеджмент
d. Логістика
*e. Маркетинг

85. Який етап алгоритму MARCH передбачає оцінювання прохідності верхніх дихальних шляхів?
a. C
*b. A
c. R
d. M
e. H

86. Пацієнту віком 55 років встановлено діагноз: артеріальна гіпертензія, І стадія, 2-й ступінь. У складі двокомпонентної антигіпертензивної терапії йому призначено амлодипін. До якої фармакологічної групи належить цей лікарський засіб?
a. Адреноблокатори
b. Петльові діуретики
*c. Антагоністи кальцію
d. Тіазидні діуретики
e. Адреноміметики

87. Укажіть вид медичної допомоги, що надається пацієнтам з невиліковними захворюваннями на пізніх стадіях, мета якої - полегшити симптоми та покращити якість життя пацієнтів.
*a. Паліативна
b. Реабілітаційна
c. Висококваліфікована
d. Вторинна
e. Первинна

88. Чоловік отримав вогнепальне поранення обличчя. Об'єктивно спостерігається: свідомість збережена, наявні травматичні пошкодження м'яких тканин ротової порожнини, зубів верхньої та нижньої щелепи. Самостійне дихання збережене, однак проявляються ознаки обструкції верхніх дихальних шляхів. Який медичний пристрій доцільно насамперед застосувати для тимчасового забезпечення прохідності дихальних шляхів?
a. Зонд Блекмора
b. Ендотрахеальна трубка
*c. Носоглотковий повітровід
d. Орофарингеальний повітровід
e. Пульсоксиметр

89. У вагітної жінки віком 33 роки на 39-му тижні вагітності розпочалися генералізовані судоми, яким передував інтенсивний головний біль, порушення зору ("мушки" перед очима, двоїння в очах), біль у правому верхньому квадранті живота та в епігастрії, нудота, блювання. Також з'ясувалося, що протягом вагітності в жінки спостерігалися підвищення артеріального тиску, набряки та протеїнурія. Який патологічний стан розвинувся в пацієнтки?
a. Епілептичний статус
*b. Еклампсія
c. -
d. Тромбоемболія легеневої артерії
e. Тяжка прееклампсія

90. Між сестрами медичними лікувального закладу, які працюють в одному відділенні, виник конфлікт через розбіжності в підходах до догляду за пацієнтами. Укажіть цей вид конфлікту.
a. Внутрішньоособовий
b. Між особою та групою
c. Міжгруповий
*d. Міжособовий
e. -

91. Сестрі медичній кардіологічного відділення необхідно виміряти пульс пацієнту. У який період доби та за яких обставин можна отримати найточніші показники цього параметра?
a. Вдень, після фізичного навантаження
b. Вранці, одразу після сніданку
c. Ввечері, перед сном, після вечері
d. В обідній час, після вживання їжі
*e. Вранці, одразу після пробудження, натще

92. Пацієнту віком 20 років проводять серцево-легеневу реанімацію. Який із нижченаведених критеріїв свідчить про ефективність штучної вентиляції легень і закритого масажу серця на етапі базової підтримки життя?
a. Поява акроціанозу
b. -
c. Зниження тонусу повік
*d. Звуження зіниць
e. Збільшення ціанозу

93. Пацієнтка віком 58 років скаржиться на загальну слабкість, зниження працездатності, сонливість, сухість та лущення шкіри, випадіння волосся, огрубіння голосу, збільшення маси тіла, мерзлякуватість. Об'єктивно спостерігається: пастозність обличчя, жовтуватий колір шкіри, збільшення язика, надмірний розвиток підшкірної жирової клітковини, пульс - 56/хв, ритмічний, АТ - 100/60 мм рт. ст. Рівень гормонів у крові: Т_4 і Т_3 знижений, ТТГ - підвищений. Для якого захворювання щитоподібної залози характерні вказані клініко-лабораторні показники?
*a. Гіпотиреозу
b. Гострого тиреоїдиту
c. Хронічного тиреоїдиту
d. Вузлового токсичного зоба
e. Тиреотоксикозу

94. Старша сестра медична терапевтичного відділення організовує роботу підлеглого медичного персоналу, застосовуючи командну інформацію як елемент інформаційного забезпечення. Яка ключова характеристика інформації є визначальною для оперативного виконання сестрами медичними призначень лікаря та якісного догляду за пацієнтами?
a. Періодичність
b. -
*c. Своєчасність
d. Корисність
e. Доступність

95. Укажіть три основних типи поведінки керівника залежно від стилю лідерства.
a. Партократичний, монархічний, ліберальний
b. Демократичний, монархічний, партократичний
c. Демократичний, ліберальний, охлократичний
d. Анархічний, автократичний, партократичний
*e. Автократичний, демократичний, ліберальний

96. У чоловіка віком 55 років раптово виникли сильний головний біль, запаморочення, блювання, оніміння та слабкість правої половини тіла. Об'єктивно спостерігається: гіперемія та асиметрія обличчя, АТ - 170/120 мм рт. ст. Який патологічний стан розвинувся в чоловіка?
*a. Гостре порушення мозкового кровообігу
b. Гострий менінгіт
c. Гіпертензивний криз
d. Мігренозний статус
e. Неврит лицевого нерва

97. У пацієнта без свідомості на кардіомоніторі фіксується порушення серцевого ритму, що потребує негайної дефібриляції. Який із нижченаведених серцевих ритмів є показанням до проведення дефібриляції?
a. Асистолія
*b. Шлуночкова тахікардія без пульсу
c. Фібриляція передсердь
d. Атріовентрикулярна блокада
e. Безпульсова електрична активність

98. Вакцинація проти яких захворювань розпочинається у віці 12 місяців (вводиться перша доза вакцини) згідно з Національним календарем профілактичних щеплень в Україні?
a. Дифтерії, туберкульозу, вірусного гепатиту В
*b. Епідемічного паротиту, краснухи, кору
c. Краснухи, кашлюка, туберкульозу
d. Туберкульозу, кашлюка, вірусного гепатиту В
e. Кашлюка, дифтерії, правця

99. Як називається комплекс заходів, спрямованих на знищення збудників патогенних мікроорганізмів на об'єктах навколишнього середовища?
a. Вакцинація
b. Дезінсекція
*c. Дезінфекція
d. Дератизація
e. Асептика

100. Дiвчина підліткового віку, перебуваючи в малопровітрюваному людному примiщеннi, спочатку вiдчула загальну слабкість, нудоту, запаморочення, мерехтіння "мушок" перед очима та шум у вухах, після чого знепритомніла. Які дії є пріоритетними під час надання невідкладної допомоги пацієнтці в цьому разі?
*a. Забезпечити доступ свіжого повітря, надати пацієнтці горизонтальне положення з трохи піднятими нижніми кінцівками
b. Увести адреналін (епінефрин) внутрішньовенно
c. Розпочати виконання серцево-легеневої реанімації у співвідношенні 30 компресій на грудну клітку до 2 вдихів
d. Дати вжити легкозасвоювані вуглеводи (воду з цукром)
e. -

101. Пацієнтка віком 49 років після фізичного перенавантаження відчула раптове прискорене серцебиття, дискомфорт у грудній клітці, запаморочення, відчуття нестачі повітря. Об'єктивно спостерігається: пульс - 140/хв, ритмічний, маятникоподібний, АТ - 100/60 мм рт. ст. Діагностовано напад пароксизмальної тахікардії. Яка специфічна методика, що рефлекторно підвищує тонус блукаючого нерва, використовується під час надання долікарської допомоги?
a. Перикардіоцентез
*b. Проба Вальсальви
c. Катетерна абляція
d. Електрична дефібриляція
e. Черезстравохідна електростимуляція

102. Головна сестра медична лікувального закладу концентрує управлінські функції на собі, самостійно приймає рішення з усіх питань, а стосунки з підлеглими будує на офіційній основі, надаючи завдання у формальному жорсткому тоні. Який стиль управління відображає цей підхід у взаємодії з підлеглими?
a. Ліберальний
b. Колегіальний
*c. Авторитарний
d. -
e. Діловий

103. Пацієнт віком 35 років перебуває в реанімаційному відділенні у зв'язку з гострим отруєнням невідомою речовиною. Які лабораторні зміни в аналізі сечі можуть свідчити про розвиток гострої ниркової недостатності?
a. Діурез та відносна густина сечі в межах норми
b. Поліурія та гіперстенурія
c. -
*d. Олігурія та гіпостенурія
e. Олігурія та гіперстенурія

104. Головна сестра медична розробила заходи, які заклад охорони здоров'я має виконати за рік, вказала терміни виконання та відповідальних виконавців. Яку функцію управління організацією вона виконала?
a. Сервісне блокування
b. Організаційний аналіз
c. Функціональне блокування
*d. Оперативне планування
e. Стратегічний менеджмент

105. У пацієнтки, яка хворіє на ревматоїдний артрит та впродовж року приймає глюкокортикоїди, з'явилися симптоми остеопорозу. Який інструментальний метод дослідження є інформативним для визначення щільності кісток?
a. Ангіографія
b. Термографія
c. Артропневмографія
*d. Денситометрія
e. Томографія

106. Укажіть посаду керівника недержавної форми власності, який відповідає за раціональну фінансово-господарську діяльність, використання матеріальних, фінансових і трудових ресурсів лікувально-профілактичного закладу.
a. Завідувач відділення
b. Старша сестра медична
c. Ординатор
*d. Директор
e. Головна сестра медична

107. Пацієнтка віком 42 роки скаржиться на задишку, помірний кашель із виділенням невеликої кількості мокротиння, тяжкість у лівій половині грудної клітки, підвищення температури тіла до 38,2^oC. Об'єктивно спостерігається: ЧД - 28/хв, ліва половина грудної клітки відстає в акті дихання, голосове тремтіння нижче кута лівої лопатки різко ослаблене, аускультативно в цій ділянці дихальні шуми відсутні. Для якого захворювання найхарактерніші ці симптоми?
a. Бронхоектатичної хвороби
*b. Ексудативного плевриту
c. Абсцесу легені
d. Міжреберної невралгії
e. Туберкульозу легень

108. Який підрозділ організовують в амбулаторно-поліклінічних закладах або поліклінічних відділеннях лікувально-профілактичних установ для надання медичної допомоги пацієнтам, які не потребують цілодобового лікарського та медсестринського догляду?
a. Лікувально-діагностичний центр
*b. Денний стаціонар
c. Домашній стаціонар
d. Центр первинної медико-санітарної допомоги
e. Відділення реабілітації

109. Пацієнту інфекційного стаціонару встановлено діагноз: дифтерія ротоглотки - та з лікувальною метою введено протидифтерійну сироватку. Укажіть її основний механізм дії.
a. Знищення збудника інфекції
*b. Нейтралізація токсину
c. Забезпечення седативного ефекту
d. Стабілізація гемодинаміки
e. Стимуляція імунної системи

110. У чоловіка віком 42 роки діагностовано вивих нижньої щелепи. Який вид пов'язки накладається після вправлення нижньої щелепи з метою іммобілізації (фіксації) щелепи в певному положенні?
a. Вузлова
b. Хрестоподібна
*c. Пращоподібна
d. Неаполітанська
e. Чепець

111. Медичну допомогу населенню надають медичні заклади, номенклатура яких затверджена Міністерством охорони здоров'я України. Які з нижченаведених закладів належать до лікувально-профілактичних?
a. Клінічні лабораторії
b. -
c. Бактеріологічні лабораторії
*d. Амбулаторії
e. Аптечні установи

112. Яка група інвалідності встановлюється пацієнту зі стійкими, вираженими функціональними порушеннями, що значно обмежують життєдіяльність й унеможливлюють самообслуговування, вимагаючи постійного стороннього догляду?
a. Друга
*b. Перша
c. Третя
d. Четверта
e. -

113. Укажіть пріоритетні дії медичного працівника перед початком надання невідкладної допомоги постраждалому в умовах надзвичайної ситуації.
a. Негайно розпочати серцево-легеневу реанімацію
b. Перевести постраждалого в стабільне бічне положення
c. Негайно перевезти постраждалого до найближчого медичного закладу
d. Перевірити в постраждалого життєво важливі показники (пульс, АТ, дихання)
*e. Оцінити місце події та впевнитися в безпеці - власній та постраждалого

114. Пацієнтка віком 55 років перебуває у стані без свідомості. В анамнезі: інсулінозалежний цукровий діабет, артеріальна гіпертензія. Об'єктивно спостерігається: шкіра бліда, рясне потовиділення, зіниці розширені, пульс - 98/хв, АТ - 140/90 мм рт. ст., судоми. Який патологічний стан розвинувся в пацієнтки?
a. Гіперглікемічна кома
*b. Гіпоглікемічна кома
c. Анафілактичний шок
d. Кардіогенний шок
e. Гіпертонічний криз

115. Яка форма медичного страхування згідно із Законом України "Про страхування" реалізується шляхом фінансування за рахунок коштів фізичних чи юридичних осіб і передбачає встановлення загальних умов страхування страховиком самостійно?
a. Обов'язкове
b. Спеціальне
*c. Добровільне
d. Некомерційне
e. Загальне

116. Керівник лікувального закладу проводить загальні збори з працівниками, а секретар задокументовує інформацію в письмовому вигляді. Як називається документ, у якому фіксується хід обговорення питань та прийняття рішень?
a. Наказ
*b. Протокол
c. Вказівка
d. Розпорядження
e. -

117. У пацієнта як реакція на стрес розвинувся патологічний стан, що проявляється значним зниженням рівня реагування на зовнішні подразники (навіть тим, що можуть загрожувати його життю), обмеженням спонтанних рухів та активності. Який патологічний стан розвинувся в пацієнта?
*a. Ступор
b. Параліч
c. Делірій
d. Деменція
e. Кома

118. Під час оцінки рівня свідомості в постраждалого з'ясувалося, що він не реагує на зовнішні подразники - голос та біль (перебуває у стані без свідомості). Яку шкалу використано для оцінки рівня свідомості постраждалого в цьому разі?
a. SAMPLE
*b. AVPU
c. ABCDE
d. SCORE
e. FAST

119. Умови денного стаціонару поліклініки передбачають надання медичної допомоги пацієнтам, які не потребують контролю та спостереження протягом доби. Який стан або захворювання є показаннями для лікування пацієнтів у денному стаціонарі?
a. -
*b. Діабетична ангіопатія нижніх кінцівок
c. Гострий психоз
d. Активна (відкрита) форма туберкульозу
e. Ускладнений гіпертонічний криз

120. У дитини, яка народилася з масою тіла 5200 г, об'єктивно спостерігається: щільні набряки на тильних поверхнях кистей та стоп, набряки обличчя, напіврозкритий рот, збільшені язик і губи, грубий, низького тембру голос під час плачу, уповільненість рухів і рефлексів, пізнє відходження меконію. Укажіть основний лікарський засіб, що використовуватиметься для лікування цієї дитини.
*a. Левотироксин (L-тироксин)
b. Калію йодид (йодомарин)
c. Преднізолон
d. Діазепам
e. Гідрокортизон

121. Укажіть частоту компресій на грудну клітку за 1 хв під час проведення серцево-легеневої реанімації у дорослих.
a. 80-90
b. 130-140
c. 70-80
d. 60-70
*e. 100-120

122. Головна сестра медична клінічної лікарні на нараді з підлеглими сестрами медичними, які пройшли курси підвищення кваліфікації, обговорювала стадії життєвого циклу організації. Укажіть стадії життєвого циклу організації.
a. Період розвитку, етап стабілізації діяльності, припинення існування або оновлення
b. Період росту та розвитку, етап стабілізації діяльності, припинення існування або оновлення
*c. Заснування, період росту та розвитку, етап стабілізації діяльності, припинення існування або оновлення
d. Заснування, етап стабілізації діяльності, припинення існування або оновлення
e. Утворення, народження, період росту, припинення існування або оновлення

123. Який тип організаційної структури дозволяє організувати управлінський процес за схемою: керівник вищого рівня - керівник нижчого рівня - виконавці, які виконують основну роботу в організації, а також характеризується наявністю методичної підтримки від обслуговуючих спеціалізованих підрозділів для виконання управлінських завдань?
a. Лінійно-штабна
*b. Лінійно-функціональна
c. Дивізіонально-продуктова
d. Проєктна
e. Матрична

124. Пацієнту гематологічного відділення встановлено попередній діагноз: хронічний лімфолейкоз. Укажіть найхарактернішу об'єктивну клінічну ознаку цього захворювання.
a. Жовтяниця
b. Анасарка
c. Артралгія
d. Гемартроз
*e. Лімфаденопатія

125. Укажіть орієнтовний вік дитини, яка добре фіксує погляд на яскравих предметах, піднімає голівку, лежачи на животі, видає незначні звуки ("агукає"), усміхається, спить близько 18-20 год на добу.
a. 5 місяців
b. 8 місяців
*c. 2 місяці
d. 4 місяці
e. 7 місяців

126. Пацієнтка віком 20 років скаржиться на рясні виділення зі статевих шляхів із неприємним "рибним" запахом. Результати гінекологічного дослідження: слизова оболонка піхви блідо-рожева, вагінальні виділення молочно-білого кольору, прилипають до стінок піхви, pH піхви - 5,0. Для якої патології характерні ці симптоми?
a. Кандидозного вульвовагініту
b. Генітального герпесу
*c. Бактеріального вагінозу
d. Трихомоніазу
e. Хламідіозу

127. Пацієнтка віком 34 роки, яка хворіє на цукровий діабет 1-го типу, раптово втратила свідомість. Об'єктивно спостерігається: судомні посмикування м'язів, блідість та вологість шкіри, мідріаз, пульс - 98/хв, АТ - 110/70 мм рт. ст. Який із нижченаведених лікарських засобів необхідно застосувати негайно з метою надання невідкладної допомоги пацієнтці?
a. 0,1%-ий розчин адреналіну (епінефрину) в/м
b. 5%-ий розчин глюкози в/в
c. 10-14 ОД інсуліну короткої дії в/в
*d. 40%-ий розчин глюкози в/в
e. 0,2%-ий розчин норадреналіну в/в

128. У хірургічному відділенні перебуває пацієнт після пілороантрумектомії (операції на шлунку у зв’язку зі стенозом воротаря). В анамнезі: хронічний бронхіт і тромбофлебіт вен нижніх кінцівок. Який метод профілактики розвитку гіпостатичної пневмонії у пацієнта доцільно застосувати в ранньому післяопераційному періоді?
a. Антибіотикотерапію
b. Еластичне бинтування нижніх кінцівок
c. Суворий ліжковий режим
*d. Дихальну гімнастику
e. Часте провітрювання палати

129. Яку допомогу потрібно надати породіллі в ІІІ періоді пологів, якщо плацента не відокремилася після введення утеротоніків і триває кровотеча?
a. Ушити розриви промежини
*b. Провести ручне відділення та виділення посліду
c. Оглянути пологові шляхи на цілісність
d. Спостерігати за кровотечею
e. Підготувати роділлю до лапаротомії

130. Пацієнту кардіологічного відділення проводиться аускультація серця. Який клапан серця найкраще вислуховується у точці, розташованій у II міжребер'ї праворуч від краю груднини?
a. Тристулковий
b. Легеневої артерії
c. Мітральний
d. -
*e. Аортальний

131. Постраждалий перебуває у стані без свідомості, але в нього збережений пульс і самостійне дихання. Яке положення необхідно надати постраждалому, щоб запобігти регургітації та западінню язика, в очікуванні приїзду бригади швидкої (екстреної) медичної допомоги?
a. Ортопное
b. Тренделенбурга
c. Фаулера
d. Сімса
*e. Стабільне бічне

132. У пацієнтки віком 19 років спостерігаються зміни зовнішності: збільшення кистей рук, стоп, лицевої частини черепа, зріст - 195 см. Рівень якого гормону доцільно насамперед перевірити в крові пацієнтки?
a. Тестостерону
b. Прогестерону
*c. Соматотропіну
d. Тиреотропіну
e. Інсуліну

133. Який лікарський засіб необхідно насамперед застосувати для надання невідкладної допомоги пацієнту, у якого розвинувся напад бронхіальної астми?
a. Дротаверин
*b. Сальбутамол
c. Дексаметазон
d. Азитроміцин
e. Фуросемід

134. У центрі ПМСД медичний працівник проводить обстеження трирічної дитини. Яка формула використовується для визначення нормального артеріального тиску у дітей цього віку.
a. 80 * n
*b. 90 + 2n
c. 10 + 2n
d. 70 + 5n
e. 70 * n

135. Укажіть обов'язковий документ, що медичний працівник має надати для проходження атестації, де зазначені відомості про трудову діяльність і надано оцінку його ділових і моральних якостей.
a. Особова медична картка
*b. Характеристика з місця роботи
c. Автобіографія
d. Протокол засідання лікарської комісії
e. Довідка про доходи

136. Пацієнтці віком 46 років, яка скаржиться на сухість у роті та швидку стомлюваність, проведено глюкозо-толерантний тест та отримано такі результати: рівень глюкози в крові натще - 6,5 ммоль/л, через 2 год - 8,4 ммоль/л. Оцініть результати тесту.
a. Цукровий діабет 2-го типу
b. Фізіологічна норма
c. Цукровий діабет 1-го типу
*d. Порушення толерантності до вуглеводів
e. Нецукровий діабет

137. Який лікарський засіб призначають усім здоровим новонародженим дітям у першу добу життя з метою профілактики геморагічної хвороби новонароджених?
a. Вітамін С
b. Гепарин
c. Транексамову кислоту
d. Вітамін D
*e. Вітамін К

138. Пацієнт віком 70 років скаржиться на стискальний біль за грудниною, що іррадіює в ліве плече, руку та лопатку. Біль виник після стресової ситуації. Який лікарський засіб доцільно насамперед застосувати із метою надання невідкладної допомоги пацієнту?
a. Парацетамол
b. Ібупрофен
c. Дротаверин
*d. Нітрогліцерин
e. Гідазепам

139. У здорової доношеної дитини на третю добу життя сеча набула жовтувато-цегляного кольору (залишає червонуватий слід на пелюшках). Загальний стан дитини не порушений. Для якого перехідного стану періоду новонародженості характерні ці клінічні прояви?
a. -
b. Токсичної еритеми
*c. Сечокислого інфаркту нирок
d. Транзиторної альбумінурії
e. Статевого кризу

140. Пацієнт віком 62 роки скаржиться на біль у правому колінному суглобі, що виникає в момент початку руху та зменшується через деякий час після ходьби. Останнім часом з'явилося відчуття "блоку" у суглобі, коли нога "защемлюється" в певному положенні, що супроводжується різким болем та обмеженням рухів. Об'єктивно спостерігається: деформація та обмеження згинання колінного суглоба, хрускіт у ньому. Для якого захворювання найхарактерніші ці симптоми?
a. Бурситу
b. Ревматоїдного артриту
*c. Деформуючого остеоартрозу
d. Системного червоного вовчака
e. Подагри

141. Унаслідок бойових дій постраждалий опинився під завалами зруйнованої будівлі. Об'єктивно спостерігається: права нижня кінцівка, яка стиснута уламками бетонних конструкцій, бліда, набрякла, пульс на підколінній артерії відсутній, чутливість порушена. Які дії треба виконати, якщо необхідно терміново евакуювати постраждалого, а з моменту стиснення кінцівки минуло більше ніж 10 хв?
a. Одразу після звільнення кінцівки підняти її вище рівня голови постраждалого
b. Одразу після звільнення кінцівки розтерти її спиртовмісним розчином
*c. Накласти джгут на кінцівку вище місця стиснення перед її звільненням
d. Негайно після звільнення розмасажувати стиснуту кінцівку
e. Накласти джгут на кінцівку вище місця стиснення після її звільнення

142. Пацієнт віком 49 років, який упродовж двадцяти трьох років працює апаратником синтезу на фармацевтичній фабриці, скаржиться на загальну слабкість, швидку стомлюваність, запаморочення, головний біль, порушення сну та кровоточивість ясен. Об'єктивно спостерігається: петехіальний висип та поодинокі крововиливи на шкірі, лабільність пульсу, АТ -- 100/60 мм рт. ст., печінка виступає з-під краю реберної дуги на 3 см. Результати аналізу крові: гемоглобін - 102 г/л, еритроцити 3,89·10^12/л, КП - 0,78, лейкоцити - 2,7·10^9/л, тромбоцити - 103·10^9/л. Яка найімовірніша причина появи цього клініко-лабораторного симптомокомплексу?
a. Хронічна інтоксикація марганцем
*b. Хронічна інтоксикація бензолом
c. Гостра інтоксикація окисом вуглецю
d. -
e. Гостра інтоксикація бензолом

143. Який спеціальний державний орган, створений для реформування галузі охорони здоров'я в Україні, відповідає за замовлення медичних послуг у закладах охорони здоров'я незалежно від форми власності чи фізичної особи-підприємця та за їх оплату в рамках гарантованого обсягу медичної допомоги?
a. Центр первинної медико-санітарної допомоги
b. Міністерство охорони здоров'я України
c. Кабінет Міністрів України
*d. Національна служба здоров'я України
e. Обласна державна адміністрація

144. Потерпілому внаслідок ДТП чоловіку віком 44 роки проведено ургентне оперативне втручання з приводу гемоперитонеуму. У разі пошкодження якого внутрішнього органа можна використовувати кров пацієнта із черевної порожнини для реінфузії, якщо забезпечені необхідні умови стерильності?
*a. Селезінки
b. Підшлункової залози
c. Печінки
d. Шлунка
e. Тонкого кишечника

145. У десятирічної дівчинки спостерігаються тривалий субфебрилітет, зменшення маси тіла. Під час об'єктивного обстеження виявлено: блідість шкіри та слизових оболонок, дрібнопетехіальний висип на шкірі тулуба і кінцівок, генералізоване збільшення лімфовузлів, гепатоспленомегалія. У периферичній крові: анемія, лейкоцитоз, тромбоцитопенія. У пунктаті кісткового мозку: тотальна бласттрансформація. Для якого захворювання характерні ці клініко-лабораторні показники?
a. Анемії Фанконі
*b. Гострого лейкозу
c. Вітамін B_12-дефіцитної анемії
d. Гідраденіту
e. Інфекційного мононуклеозу

146. Основною формою медсестринської комунікації є спілкування сестри медичної та пацієнта, успішність якого залежить від певних критеріїв ефективної комунікації. Укажіть основні критерії міжособового спілкування.
a. Пасивність учасників комунікації
b. Виникнення комунікативних бар'єрів
*c. Формування, отримання, оброблення інформації та розвиток стосунків
d. Відсутність спільного комунікативного простору
e. Неправильність думки співрозмовника та відповідна реакція на неї

147. Пацієнт віком 45 років скаржиться на довготривалий кашель, зниження маси тіла, загальну слабкість та нічну пітливість, підвищення температури тіла до субфебрильних цифр. Попередній діагноз: туберкульоз легень. Укажіть основний критерій для підтвердження цього діагнозу.
a. Лейкоцитоз у периферичній крові
b. Позитивний квантифероновий тест
*c. Виявлення збудника туберкульозу в мокротинні
d. Специфічні рентгенологічні зміни органів грудної клітки
e. Позитивна проба Манту

148. Укажіть медичний заклад, що надає медичну допомогу з багатьох лікарських спеціальностей у межах закладу та вдома.
a. Санітарна станція
*b. Поліклініка
c. Хоспіс
d. Станція переливання крові
e. Перинатальний центр

149. Пацієнт, який довгий час працює бурильником у шахті, скаржиться на дискомфорт у кистях. Який із нижчезазначених методів дослідження дозволить оцінити їх больову чутливість?
*a. Алгезиметрія
b. Холодова проба
c. Палестезіометрія
d. Динамометрія
e. Капіляроскопія

150. Пацієнт віком 65 років під час нападу стенокардії прийняв сублінгвально 1 таблетку нітрогліцерину. Укажіть найчастіший побічний ефект цього лікарського засобу.
a. Ністагм
*b. Головний біль
c. Парестезії
d. Агранулоцитоз
e. Зниження слуху

