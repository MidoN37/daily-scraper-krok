1. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L1
*b. L3
c. L4
d. L2
e. L5

2. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Зменшує екскурсію нижнього стравохідного сфінктера
*b. Зменшує відкриття дихальних шляхів
c. Знижує глотковий тиск
d. Пригнічує перистальтику м'язів глотки
e. Зменшує екскурсію верхнього стравохідного сфінктера

3. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Тест Берга
*b. Модифікована шкала Ашфорта
c. Шкала Борга
d. Мануальне м'язове тестування
e. Індекс Бартела

4. Якими є особливості поранень та їх реабілітаційного менеджменту під час катастроф та конфліктів?
a. Найбільш часті одиничні поранення
b. Чіткий документообіг гарантує зберігання та передачу необхідної інформації про характер поранення
c. Надання допомоги здійснюється переважно висококваліфікованими фахівцями
d. Наявність чіткого маршруту руху пацієнтів
*e. Часті інфекційні ускладнення

5. Хто з фахівців затверджує індивідуальний реабілітаційний план?
*a. Лікар ФРМ
b. Соціальний працівник
c. Фізичний терапевт
d. Ортезист-протезист
e. Ерготерапевт

6. Яка шкала найчастіше використовується для прогнозування результатів у реабілітації пацієнтів з інсультом?
a. MMSE
b. FIM
c. Індекс Бартела
d. Шкала когнітивного функціонування Ранчо Лос Амігос
*e. NIHSS

7. Який клінічний прояв є ознакою декомпенсації хронічної венозної недостатності на нижніх кінцівках?
a. Блідість шкірних покривів
b. Дерматит
c. Свербіж шкіри
d. Слабкість в кінцівках
*e. Трофічні виразки

8. Який стан є протипоказанням до призначення ботулінотерапії?
a. Фантомні болі
b. Оромандибулярна дистонія
c. Нейропатичні болі
d. Мігрень
*e. Порушення нервово-м'язової передачі

9. Яку структуру головного мозку лікар ФРМ оцінює під час обстеження функції зовнішнього дихання?
*a. Довгастий мозок
b. Проміжний мозок
c. Таламус
d. Середній мозок
e. Мозочок

10. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Гіперстенічний
b. Нормостенічний
c. Ендоморфний
d. Мезоморфний
*e. Астенічний

11. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Модифікована шкала Ашфорта
b. Тард'є
c. Ашфорта
*d. Вираженості екстрапірамідного тонусу
e. Пеннінгтона

12. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. ВЕМ (Велоергометрія)
*b. ММТ (мануальне м'язове тестування)
c. НМГ (нейроміографія)
d. КТ (комп'ютерна томографія)
e. МРТ (магнітно-резонансна томографія)

13. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування самостійної ходьби з одноточковою тростиною в лівій руці пацієнта
*b. Тренування самостійної ходьби з одноточковою тростиною в правій руці пацієнта
c. Тренування самостійної ходьби із ходунками
d. Тренування ходьби з допомогою з одноточковою тростиною в лівій руці пацієнта
e. Тренування ходьби із фізичною допомогою з одноточковою тростиною в правій руці пацієнта

14. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Десмогенна
*b. Артрогенна
c. Міогенна
d. Тендогенна
e. Неврогенна

15. Вкажіть назву контрактури, утвореної паталогічно зміненим долонним апоневрозом.
a. Фолькмана
b. Псевдом'язова
c. Неврогенна
*d. Дюпюїтрена
e. Дерматогенна

16. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Контрактури
b. -
c. Спастичний парапарез
*d. Епілептичний напад
e. Затримка психічного розвитку

17. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення балансу
*b. Менеджмент спастичності
c. Сенсорну інтеграцію
d. Відновлення м'язової сили
e. Відновлення когнітивних функцій

18. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Нормальний процес відновлення
b. Несвоєчасно встановлене пошкодження м'язів, що розгинають ліву кисть
c. Неякісна реабілітація
*d. Пошкодження нерва
e. Суглобова контрактура променево-зап'ясткового суглобу

19. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали ASIA
b. Проби Ромберга
c. Індексу Бартел
d. Шкали Фугл-Мейєра
*e. Тесту Альберта

20. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижений тонус парасимпатичної нервової системи
b. Підвищений тонус симпатичної нервової системи
c. Знижена реактивність парасимпатичної нервової системи
*d. Підвищена реактивність парасимпатичної нервової системи
e. Знижений тонус симпатичної нервової системи

21. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення ходьби на "п'ятках"
*b. Порушення ходьби на "носках"
c. Порушення згинання пальців стопи
d. Порушення згинання у лівому колінному суглобі
e. Порушення розгинання пальців стопи

22. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
*a. Полегшення гігієни періанальної зони
b. Покращення ходьби
c. Покращення функції сидіння
d. Покращення опори на п'ятку
e. Полегшення під час носіння взуття

23. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Ідеомоторні вправи
b. Позиціонування
c. Тактильна стимуляція
d. Мобілізація рубця
*e. Компресійна терапія

24. Що вважають заключним етапом фізичної реабілітації?
a. Встановлення психоемоційного контакту з дитиною та батьками
b. Безпосереднє втручання, виконання програми
c. Обстеження й аналіз отриманої інформації та складання індивідуальної програми фізичної реабілітації
d. Прогнозування оптимального покращення функціонування
*e. Контроль, який передбачає визначення ефективності

25. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 120-140/хв
b. 40-60/хв
*c. 100-120/хв
d. 60-80/хв
e. 80-100/хв

26. Що включає в себе оцінювання менеджменту у фізичній та реабілітаційній медицині?
a. Оцінку стану здоров'я пацієнта
b. Аналіз фінансової ефективності лікування
c. Визначення плану реабілітації
*d. Аналіз ефективності використання ресурсів
e. Оцінку якості та доступності послуг

27. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Середній
b. Високий
c. Дуже високий
d. Помірний
*e. Низький

28. Як в структурі МКФ позначаються категорії компонентів "Фактори навколишнього середовища"?
a. Літерою "d"
*b. Літерою "e"
c. Цифрою 12
d. Літерою "b"
e. Цифрою 7

29. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. -
*b. Є обов'язковою
c. Не є обов'язковою
d. За бажанням
e. В залежності від часу втрати свідомості

30. До якого виду реабілітаційних заходів належить налаштування середовища на роботі та вдома?
a. Медичні втручання
b. Нейропсихофізіологічні втручання
c. Фізична терапія
d. Нутритивна терапія
*e. Ерготерапія

31. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Внутрішнього сфінктера сечового міхура
b. Детрузора сечового міхура
*c. Зовнішнього сфінктера сечового міхура
d. Поздовжніх м'язів уретри
e. Клапана сечоводів

32. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Мобілізація натягом
*b. Постізометрична релаксація
c. Ручний масаж
d. Терапевтичні вправи з пасивним розтягом
e. Суглобова гра

33. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Ходьба тільки під візуальним контролем іншої особи
*b. Ходьба з фізичною підтримкою іншої особи
c. Ходьба без допоміжних засобів пересування
d. Самостійна ходьба з опорою на тростину
e. Переміщення на візку

34. Який показник є свідченням економізації фізіологічних функцій організму у відповідь на регулярні тренування?
a. Тахікардія в стані спокою
*b. Брадикардія в стані спокою
c. Тахікардія під час навантаження
d. Збільшення ударного об'єму лівого шлуночка у спокої
e. Брадикардія під час навантаження

35. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
*a. Збільшити дистанцію ходьби пацієнта до 500 метрів без допомоги протягом 6-ти місяців
b. Забезпечити пацієнту комфорт під час пересування
c. Навчити пацієнта ходити з використанням тростини протягом 3-х днів
d. Відновити повну мобільність пацієнта протягом 1-го місяця
e. Поліпшити ходьбу пацієнта до кінця тижня

36. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Рентгенографію шийного відділу хребта
b. Рентгенографію кисті
c. Електронейроміографію
d. Ультразвукове обстеження плеча
*e. МРТ шийного відділу хребта

37. Який із засобів найчастіше використовується під час оцінки активності повсякденного життя?
a. Мануальне м'язове тестування
b. Box and block test
c. Тест 6-хвилинної ходьби
*d. Індекс Бартела
e. Шкала Берга

38. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
*a. Хірургічна декомпресія
b. Збільшення дози анальгетиків
c. Артродез зап'ястка
d. Призначення терапевтичних вправ на розтягнення м'яких тканин
e. Операція з подовження сухожилля зап'ястка

39. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
*a. Максимальну
b. Малу
c. Залежну від болю
d. Помірну
e. Толерантну

40. Що визначається як максимальний стимул під час дослідження нервової провідності протягом електронейроміографії?
a. Стимул, який на 20-30% перевищує порогову стимуляцію
b. Будь-який стимул, який перевищує пороговий стимул
c. Стимул, за межами якого відбувається подальше збільшення викликаної амплітуди
d. Найвища інтенсивність подразника, яку може перенести пацієнт
*e. Стимул, за межами якого не відбувається подальшого збільшення викликаної амплітуди

41. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення м'язового тонусу
b. Відновлення м'язової сили
c. Відновлення кардіореспіраторної витривалості
*d. Відновлення балансу (статичного та динамічного)
e. Відновлення когнітивних функцій

42. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести гіпотензивний препарат для зниження артеріального тиску
b. Надати горизонтальне положення
*c. Замінити катетер і спустити сечу із сечового міхура
d. Ввести петлевий діуретик
e. Ввести знеболювальний препарат для зняття головного болю

43. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Зниження артеріального тиску, збільшення частоти дихання, пульсу
*b. Арефлексія нижче рівня ураження
c. Спастичність і гіперрефлексія у кінцівках
d. Поява бульбокавернозного рефлексу
e. Кома

44. Укажіть побічний (передбачуваний) ефект під час проведення анаеробних тренувань.
a. Підвищення вмісту холестерину в крові
b. Збільшення жирових відкладень
c. Зниження рівня ШОЕ
*d. Вироблення молочної кислоти
e. Підвищення рівня ШОЕ

45. Яка шкала використовується для оцінки когнітивного статусу пацієнта?
a. GCS
b. FOUR
c. FIM
d. HADS
*e. MMSE

46. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Афазія
b. Вербальна апраксія
*c. Дизартрія
d. Дисфонія
e. Алалія

47. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 2 тижні
b. 12 тижнів
*c. 6 тижнів
d. 14 тижнів
e. 4 тижні

48. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Медіальне відхилення 1 плеснової кістки
b. Метатарзалгія
c. Тарзальний тунельний синдром
d. Карпальний тунельний синдром
*e. Плантарний фасциїт

49. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні розгинання шиї та голови, повертання вправо
b. У направленні повертання вправо шиї та голови, нахил вправо
c. У направленні згинання шиї та голови, повертання вправо
*d. У направленні згинання шиї та голови, бокового згинання вліво
e. У направленні розгинання шиї та голови, бокового згинання вправо

50. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Штанге
b. Вальсальви
c. Флека
*d. Мартіне-Кушелевського
e. Летунова

51. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи на силу м'язів верхніх кінцівок
b. Вправи для мімічних м'язів
c. Дихальні вправи
*d. Вправи з напівсферою
e. Дозована ходьба

52. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
*a. Гіпералгезія
b. Парестезія
c. Дизестезія
d. Гіперестезія
e. Алодинія

53. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
b. T1-T2
c. С1-C2
*d. С5-C7
e. T12-L2

54. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Гіпотонічного
c. Нормотонічного
*d. Гіпертонічного
e. Дистонічного

55. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Адекватна переносимість фізичного навантаження
b. Недостатнє фізичне навантаження
c. Затяжний характер процесів відновлення
d. Помірне фізичне навантаження
*e. Надмірне фізичне навантаження

56. Який провокаційний тест буде інформативним для діагностики уражень крижово-клубових суглобів?
a. Тест болісної дуги
*b. FABER
c. Pivot shift
d. TUG
e. Crush

57. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Зниження моторної збудливості
b. Протисудомна терапія
c. Протизапальна терапія
d. -
*e. Аналгезія

58. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Міогенний
b. Неврогенний
*c. Тендогенний
d. Артрогенний
e. Десмогенний

59. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 150 Вт
b. 100 Вт
c. 75 Вт
d. 50 Вт
*e. 25 Вт

60. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала Борга
b. Шкала NIHSS
c. Шкала Ашворта
d. Тест Берга
*e. Індекс Бартела

61. Які компоненти пам'яті оцінюються під час тестування?
a. Вивчення, відтворення, підсвідома пам'ять
b. Засвоєння, моторна пам'ять, відтворення
*c. Засвоєння, збереження, відтворення
d. Спостереження, відтворення, вивчення
e. Емоційна пам'ять, збереження, відтворення

62. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Ібупрофен
b. -
*c. Преднізолон
d. Диметилсульфоксид для місцевого застосування
e. Баклофен

63. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Астенічний
b. Істеричний
*c. Астено-депресивний
d. Паранояльний
e. Обсесивний

64. Як впливає вестибулярне навантаження на тонус м'язів?
a. Закономірність впливу не з'ясована
b. -
*c. Збільшує тонус
d. Не впливає
e. Знижує тонус

65. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Лікар ФРМ
b. Безпосередньо сам пацієнт
*c. Кожен фахівець з реабілітації
d. Фізичний терапевт
e. Пацієнт та його оточення

66. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
*a. М'яза-випрямляча хребта
b. Верхнього заднього зубчастого м'яза
c. Великого ромбоподібного м'яза
d. Трапецієподібного м'яза
e. Найширшого м'яза спини

67. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Вправи на стійкість і рівновагу
b. Тренування на біговій доріжці з підтримкою ваги тіла
*c. Тренування ходьби в природних умовах перебування пацієнта
d. Тренування з використанням ходунків
e. Використання ортезів на нижні кінцівки

68. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
*a. Вправи на рівновагу
b. Тренування рухових навичок та умінь
c. Вправи на розвиток пам'яті та концентрації уваги
d. Тренування навичок самообслуговування
e. Бобат-терапію

69. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Гіпоталамус
b. Таламус
c. Прецентральна звивина кори великих півкуль
d. Базальні ганглії
*e. Мозочок

70. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 100 Вт
*b. 50 Вт
c. 75 Вт
d. 25 Вт
e. 150 Вт

71. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Зменшення задишки, очищення дихальних шляхів і тренування скелетних м'язів
b. Нормалізації дихання, збільшення сили дихальних м'язів, збільшення екскурсії грудної клітки
c. Проведення активних вправ для кінцівок, тулуба, вправи для поліпшення повсякденної активності
*d. Оптимізація легеневої вентиляції, вентиляційно-перфузійного співвідношення та попередження виникнення ускладнень
e. Постійного моніторингу дихальних і гемодинамічних показників

72. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Оцінювання умов праці
b. Оцінювання функції ковтання
*c. Оцінювання патерну дихання
d. Оцінювання соціального статусу
e. Когнітивне оцінювання

73. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна венозна недостатність
b. Хронічна легенева недостатність
c. Хронічна серцева недостатність
d. Бешихове запалення
*e. Лімфедема

74. Для обстеження пацієнта лікар призначив проведення теппінг-тесту. З якою метою було призначено дослідження?
a. Визначення координації рухів
b. Визначення функціонального стану сенсорних систем
*c. Визначення функціонального стану нервово-м'язового апарату
d. Визначення вестибулярної стійкості
e. Визначення стану м'язового тонусу

75. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
*a. Відновлення
b. Навчання
c. Профілактики
d. Паліативної допомоги
e. Адаптації

76. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
*a. Надягання абдомінального бандажу перед переміщенням
b. Бинтування нижніх кінцівок
c. Перед переміщенням призначення дихальних вправ
d. Перенесення спроби переміщення на більш віддалені терміни після стабілізації артеріального тиску
e. Направлення пацієнта на консультацію до лікаря-кардіолога

77. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Не знімаючи гіпсової лонгети, позиціонувати руку на рівні серця
b. Не знімаючи гіпсової лонгети, позиціонувати руку нижче рівня тулуба
c. Зняти гіпсову пов'язку та позиціонувати руку нижче рівня тулуба
d. Негайно провести лімфодренажний масаж
*e. Зняти гіпсову пов'язку та позиціонувати руку на рівні серця

78. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Прогнозування
b. Реагування
c. Пом'якшення наслідків
d. Відновлення
*e. Готовності

79. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
*a. М'язова контрактура
b. Десмогенна контрактура
c. Кістковий анкілоз
d. Фібротична контрактура
e. Псевдом'язова контрактура

80. Що з нижченаведеного належить до анаеробних вправ?
a. Вправи на координацію
b. Нордична ходьба
*c. Розгинання тулуба із положення лежачи на животі
d. Терапевтичні вправи на велотренажері середньої інтенсивності
e. Ранкова гігієнічна гімнастика

81. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Аксональне ураження
b. Міопатія
c. Нейротмезис
d. Радикулопатія
*e. Демієлінізація

82. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Міопатична хода
b. Невропатична хода
c. Геміплегічна/геміпаретична хода
d. Сенсорна хода
*e. Паркінсонічна хода

83. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Спірометрія
b. Дослідження трансфер-фактора для оксиду вуглецю
*c. Тест з 6-хвилинною ходьбою
d. Плетизмографія
e. Кардіореспіраторний тест із фізичним навантаженням

84. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Фізичний терапевт
b. Асистент фізичного терапевта
*c. Ерготерапевт
d. Лікар ФРМ
e. Соціальний працівник

85. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 130-140/хв
*b. 98-112/хв
c. 116-124/хв
d. 150-160/хв
e. 104-124/хв

86. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
*a. Профілактика ускладнень
b. Відновлення м'язової сили
c. Адаптація до мовних порушень
d. Відновлення когнітивних функцій
e. Відновлення балансу

87. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Щадно-тренуючий
*b. Щадний
c. Вільний
d. Тренуючий
e. Інтенсивно-тренуючий

88. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. -
b. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
*c. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
d. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
e. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів

89. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
*a. Милиці
b. Ходунки
c. Палицю з рухомою опорою
d. Стандартну одноопорну палицю
e. Чотирьохопорну палицю

90. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Відсутність змін реабілітаційного прогнозу при наданні допомоги
b. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
*c. У пацієнта відсутні пролежні, застійні пневмонії
d. -
e. Пацієнту надано рекомендації щодо облаштування житла

91. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
*a. С6
b. С4
c. С7
d. С8
e. С5

92. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
*a. Зміщення сегмента ST нижче ізолінії на 2 мм
b. Скорочення інтервалів PQ, QT
c. AV-блокада Мобітц 2
d. Деформація QRS комплексу
e. Порушення ритму за типом екстрасистолії

93. Укажіть найпоширеніший стандартизований метод оцінювання афазії.
a. Шкала Фрідмана (Friedman Scale)
b. Шкала Хокінса (Hokin's Scale)
*c. Бостонська діагностична шкала афазії (Boston Diagnostic Aphasia Examination)
d. Глобальна афазійна шкала (Global Aphasia Rating Scale)
e. Шкала оцінки афазії Ріттера (Ritter Scale for Aphasia Rating)

94. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Паркінсонічна хода
b. Нейропатична хода
*c. Міопатична хода
d. Гіперкінетична хода
e. Геміплегічна/геміпаретична хода

95. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Постізометрична релаксація
b. Динамічний
c. Балістичний
d. Пасивний
*e. Активний

96. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
*a. 30:2
b. 10:1
c. 5:2
d. 5:1
e. 15:2

97. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою вище таза
b. Лежачи на животі з піднятим лівим плечем на подушці та головою в одній площині з тазом
c. Лежачи з піднятим правим плечем на подушці та головою в одній площині з тазом
*d. Лежачи на клині з піднятим правим плечем на подушці з головою нижче таза
e. Лежачи на клині з піднятим лівим плечем на подушці з головою нижче таза

98. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Задньої хрестоподібної зв'язки
b. Колатеральної зв'язки
c. Латерального меніска
d. Медіального меніска
*e. Передньої хрестоподібної зв'язки

99. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Сенсорну інтеграцію
b. Відновлення м'язової сили
c. Відновлення когнітивних функцій
*d. Менеджмент порушень ковтання
e. Менеджмент спастичності

100. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Підостьового
*b. Надостьового
c. Дельтоподібного
d. Малого круглого
e. Великого круглого

101. Які складові постановки цілей в реабілітації за форматом SMART?
a. Конкретні, мотивуючі, досяжні (реалістичні), значимі (релевантні), обмежені в часі
b. Комплексні, цілісні (холістичні), досяжні (реалістичні), значимі (релевантні), командні
c. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
*d. Конкретні, вимірювані, досяжні (реалістичні), значимі (релевантні), обмежені в часі
e. Комплексні, вимірювані, досяжні (реалістичні), значимі (релевантні), обмежені в часі

102. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання теплової терапії
b. Заняття йогою
*c. Регулярні фізичні вправи низької інтенсивності
d. Використання нестероїдних протизапальних препаратів
e. Використання ультразвукової терапії

103. Що належить до зовнішніх критеріїв дозування фізичних вправ?
*a. Обсяг, інтенсивність
b. Економічні витрати
c. Показники ЧСС
d. Ознаки втоми
e. Настрій під час процедури

104. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Оцінювання ознаки Стюарта-Холмса
*b. Проба на діадохокінез
c. Стопний тест Вестфаля
d. Проба Рінне
e. Проба Нойка-Ганева

105. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. М'язів шиї, плечей і верхньої частини спини
c. М'язів верхньої частини тулуба та шиї
d. Ахіллового сухожилля
e. Підколінних сухожиль

106. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Соматографічний
b. Ультразвуковий
c. Соматоскопічний
*d. Соматометричний
e. Рентгенологічний

107. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На 2-3 см нижче від пупка
*b. На рівні пупка
c. На внутрішній поверхні стегна
d. У міжлопатковому просторі на рівні верхнього кута лопатки
e. У зоні передньої черевної стінки, яка найбільш випинає

108. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні розгинання
b. -
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
*d. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
e. Мобілізація за рахунок натискання пальцями лікаря на остисті відростки в фазі вдиху в направленні ротації вліво

109. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. П'ятки
b. Лопатки
c. Сідниці
*d. Крижова кістка
e. Гомілки

110. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін ударного об'єму
b. Погіршення VO_2max, але збільшення швидкості ходьби
c. Відсутність змін ударного об'єму та зниження системного опору судин
*d. Покращення VO_2max
e. Відсутність змін у толерантності під час повсякденної діяльності

111. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Гідроцефалія
b. Епідуральний крововилив
c. Спазм артерій головного мозку
*d. Дифузне аксональне ураження
e. Забій головного мозку

112. Хто є найважливішим членом мультидисциплінарної реабілітаційної команди?
a. Фізичний терапевт
b. Ерготерапевт
c. Психотерапевт
*d. Пацієнт
e. Лікар ФРМ

113. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Ортопедичне взуття
b. Протези
c. Тростини та палиці для ходіння
*d. Ортези
e. Милиці передплічні

114. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
*a. До 9 місяців
b. До 3 місяців
c. До 1 місяця
d. До 6 місяців
e. До 18 місяців

115. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Терапія обмеженням руху
b. Еластичне бинтування кукси
*c. Дзеркальна терапія
d. Ерготерапія
e. Бімануальна терапія

116. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
b. Вагусні проби
c. Електростимуляція
d. Антиаритмічна терапія
*e. Дефібриляція

117. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
*a. Дистонічного
b. Гіпотонічного
c. Нормотонічного
d. Гіпертонічного
e. Східчастого

118. Якою є кіркова регуляція спінальних центрів сечовиділення?
a. Лівобічною
b. Однобічною гомолатеральною
*c. Двобічною
d. Однобічною контрлатеральною
e. Правобічною

119. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Гострий розлад мозкового кровообігу
*b. Автономна дисрефлексія
c. Транзиторна ішемічна атака
d. Тиреотоксичний криз
e. Симпато-адреналовий криз

120. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Спілкування
b. Порушення мови та мовлення
c. Ходьба та пересування
*d. Життя у спільноті, соціальне та громадське життя
e. Комунікації

121. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Зменшення бази опори, таким чином збільшуючи стабільність і рівновагу
b. Допомоги в сенсорному зворотному зв'язку або скануванні середовища
*c. Зменшення сили навантаження на кульшовий суглоб
d. Компенсації слабкості середнього сідничного м'яза
e. Збільшення бази опори, таким чином збільшуючи стабільність і рівновагу

122. Яке показання до проведення постурального дренажу бронхів?
a. Біль в ділянці грудної клітки
*b. Застій секрету в бронхіальному дереві
c. Кровохаркання
d. -
e. Остеохондроз як супутня патологія у випадку вертеброгенної опосередкованості

123. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Стимуляція інтерференційним струмом (IFC)
b. Короткохвильова діатермія (SWD)
*c. Функціональна електростимуляція (FES)
d. Черезшкірна електрична нервова стимуляція (TENS)
e. -

124. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дизартрія
b. Дисфагія
*c. Адіадохокінез
d. Дисметрія
e. Атаксія

125. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Ожиріння
b. Підвищення рівня глюкози в крові
*c. Компресійні переломи хребців
d. Затримка статевого дозрівання
e. Затримка росту

126. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Ниркова недостатність
b. Пролежнева інфекція
*c. Пневмонія
d. Сепсис
e. ТЕЛА

127. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 1,0 Вт/кг маси тіла
b. 2,0 Вт/кг маси тіла
c. 5,0 Вт/кг маси тіла
d. 4,0 Вт/кг маси тіла
*e. 3,0 Вт/кг маси тіла

128. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Фізичний терапевт
b. Сестра медична
c. Ерготерапевт
*d. Терапевт мови та мовлення
e. Лікар фізичної та реабілітаційної медицини

129. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Перша
b. Початкова
c. Четверта
*d. Друга
e. Третя

130. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
*a. Обструктивні порушення
b. -
c. Рестриктивні порушення
d. Порушення змішаного типу
e. Показники відповідають нормі

131. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Ешворта
b. Шкалу Морса
c. Шкалу Освестрі
*d. Монреальську шкалу
e. Модифіковану шкалу Ренкіна

132. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Неконсалідований перелом
b. Не діагностоване поєднання перелому із травмою м'яких тканин гомілки
c. Краш-синдром
d. Варіант нормального відновлення для даного періоду реабілітації
*e. Компартмент-синдром

133. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
*a. Невропраксія
b. Перерізання
c. Розтягнення
d. Невротмезис
e. Аксонотмезис

134. Яке дослідження проводиться з метою визначення життєвої ємності легень, її складових та оцінки форсованого видиху?
a. Тест із затримкою дихання
b. Спірометрична проба з бронхолітиком
c. Вимірювання пікової швидкості видиху
d. Пікфлоуметрія
*e. Спірометрія

135. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Нормальна когнітивна функція
b. Деменція тяжкого ступеня
*c. Деменція середнього ступеня
d. Деменція легкого ступеня
e. Легкий когнітивний розлад

136. Що є надійним прогностичним фактором щодо здатності дитини з церебральним паралічем самостійно пересуватися?
a. Повзання до 3-х років
b. Передчасні пологи (до 32-х тижнів)
c. Збережені примітивні рефлекси
*d. Здатність самостійно сидіти до 2-х років
e. Наявність спастичності

137. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Згинання у плечовому суглобі
b. Відведення у плечовому суглобі
c. Згинання у променево-зап'ястковому суглобі
*d. Розгинання у променево-зап'ястковому суглобі
e. Розгинання у ліктьовому суглобі

138. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Прийом тільки знеболювальних препаратів для зменшення болю
b. Збільшення осьового навантаження на травмовану кінцівку
c. Накладання гіпсової пов'язки для іммобілізації коліна до операції
*d. Вправи для зміцнення м'язів навколо колінного суглоба
e. Повний спокій і уникнення будь-яких фізичних вправ до операції

139. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Дзеркальної терапії
b. Позиціонування
c. Тейпування
*d. Витяжіння
e. Ізометричних терапевтичних вправ

140. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Вживанням тільки м'якої, напіврідкої їжі
*b. Вживанням тільки рідкої їжі (вільне)
c. Неможливістю проковтнути звичайну кількість їжі
d. Неможливістю приймати окремі види твердої їжі
e. -

141. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Баре
b. Фукса-Розенталь
c. Хофмана
d. Менделя-Беккера
*e. Берга

142. Хто очолює мультидисциплінарну реабілітаційну команду?
a. Ерготерапевт
b. Психолог
*c. Лікар фізичної та реабілітаційної медицини
d. Психотерапевт
e. Фізичний терапевт

143. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
*a. Надбрівний рефлекс зліва
b. Надбрівний рефлекс справа
c. Корнеальний рефлекс справа
d. Нижньощелепний зліва
e. Кон'юнктивальний рефлекс справа

144. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Астматичної
b. Кілеподібної
*c. Діжкоподібної
d. Циліндричної
e. Конічної

145. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Тест FIM
b. Індекс мобільності Рівермід
c. Модифіковану шкалу Ренкіна
*d. Тест Френчай
e. Індекс Бартел

146. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Ізотонічні вправи для м'язів гомілки
b. Пасивні вправи для колінного суглоба
c. Пасивні вправи для гомілковостопного суглоба
d. Активні динамічні вправи для колінного суглоба
*e. Ізометричні вправи для м'язів гомілки

147. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на день
b. 1 раз на 2 тижні
*c. 1 раз на тиждень
d. 2 рази на тиждень
e. 1 раз на місяць

148. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Праворуч від пацієнта на одну сходинку вище
b. Ліворуч від пацієнта на одну сходинку нижче
*c. Праворуч від пацієнта на одну сходинку нижче
d. Позаду від пацієнта
e. Ліворуч від пацієнта на одну сходинку вище

149. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. -
b. Стимулючий
c. Інтактний
d. Нейтральний
*e. Пригнічуючий

150. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. MMSE
b. Шкалу Освестрі
c. Тест Берга
d. Шкалу Морса
*e. Шкалу ASIA

