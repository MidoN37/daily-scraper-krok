1. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
*a. L3
b. L2
c. L5
d. L1
e. L4

2. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Зменшує екскурсію нижнього стравохідного сфінктера
b. Зменшує екскурсію верхнього стравохідного сфінктера
c. Пригнічує перистальтику м'язів глотки
*d. Зменшує відкриття дихальних шляхів
e. Знижує глотковий тиск

3. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
*a. Модифікована шкала Ашфорта
b. Індекс Бартела
c. Тест Берга
d. Мануальне м'язове тестування
e. Шкала Борга

4. Якими є особливості поранень та їх реабілітаційного менеджменту під час катастроф та конфліктів?
a. Наявність чіткого маршруту руху пацієнтів
*b. Часті інфекційні ускладнення
c. Найбільш часті одиничні поранення
d. Чіткий документообіг гарантує зберігання та передачу необхідної інформації про характер поранення
e. Надання допомоги здійснюється переважно висококваліфікованими фахівцями

5. Хто з фахівців затверджує індивідуальний реабілітаційний план?
a. Фізичний терапевт
*b. Лікар ФРМ
c. Ерготерапевт
d. Соціальний працівник
e. Ортезист-протезист

6. Яка шкала найчастіше використовується для прогнозування результатів у реабілітації пацієнтів з інсультом?
*a. NIHSS
b. Шкала когнітивного функціонування Ранчо Лос Амігос
c. Індекс Бартела
d. FIM
e. MMSE

7. Який клінічний прояв є ознакою декомпенсації хронічної венозної недостатності на нижніх кінцівках?
*a. Трофічні виразки
b. Дерматит
c. Свербіж шкіри
d. Блідість шкірних покривів
e. Слабкість в кінцівках

8. Який стан є протипоказанням до призначення ботулінотерапії?
a. Нейропатичні болі
b. Оромандибулярна дистонія
*c. Порушення нервово-м'язової передачі
d. Мігрень
e. Фантомні болі

9. Яку структуру головного мозку лікар ФРМ оцінює під час обстеження функції зовнішнього дихання?
a. Проміжний мозок
b. Таламус
*c. Довгастий мозок
d. Середній мозок
e. Мозочок

10. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Нормостенічний
b. Гіперстенічний
*c. Астенічний
d. Мезоморфний
e. Ендоморфний

11. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Тард'є
b. Модифікована шкала Ашфорта
c. Ашфорта
*d. Вираженості екстрапірамідного тонусу
e. Пеннінгтона

12. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
*a. ММТ (мануальне м'язове тестування)
b. НМГ (нейроміографія)
c. КТ (комп'ютерна томографія)
d. ВЕМ (Велоергометрія)
e. МРТ (магнітно-резонансна томографія)

13. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
*a. Тренування самостійної ходьби з одноточковою тростиною в правій руці пацієнта
b. Тренування ходьби з допомогою з одноточковою тростиною в лівій руці пацієнта
c. Тренування ходьби із фізичною допомогою з одноточковою тростиною в правій руці пацієнта
d. Тренування самостійної ходьби із ходунками
e. Тренування самостійної ходьби з одноточковою тростиною в лівій руці пацієнта

14. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
*a. Артрогенна
b. Тендогенна
c. Міогенна
d. Десмогенна
e. Неврогенна

15. Вкажіть назву контрактури, утвореної паталогічно зміненим долонним апоневрозом.
*a. Дюпюїтрена
b. Псевдом'язова
c. Дерматогенна
d. Неврогенна
e. Фолькмана

16. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Затримка психічного розвитку
*b. Епілептичний напад
c. -
d. Контрактури
e. Спастичний парапарез

17. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення балансу
b. Відновлення когнітивних функцій
c. Відновлення м'язової сили
*d. Менеджмент спастичності
e. Сенсорну інтеграцію

18. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
*a. Пошкодження нерва
b. Суглобова контрактура променево-зап'ясткового суглобу
c. Неякісна реабілітація
d. Нормальний процес відновлення
e. Несвоєчасно встановлене пошкодження м'язів, що розгинають ліву кисть

19. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Індексу Бартел
b. Шкали ASIA
*c. Тесту Альберта
d. Проби Ромберга
e. Шкали Фугл-Мейєра

20. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
*a. Підвищена реактивність парасимпатичної нервової системи
b. Підвищений тонус симпатичної нервової системи
c. Знижений тонус парасимпатичної нервової системи
d. Знижений тонус симпатичної нервової системи
e. Знижена реактивність парасимпатичної нервової системи

21. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
*a. Порушення ходьби на "носках"
b. Порушення згинання у лівому колінному суглобі
c. Порушення згинання пальців стопи
d. Порушення розгинання пальців стопи
e. Порушення ходьби на "п'ятках"

22. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
*a. Полегшення гігієни періанальної зони
b. Покращення ходьби
c. Покращення функції сидіння
d. Полегшення під час носіння взуття
e. Покращення опори на п'ятку

23. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Ідеомоторні вправи
*b. Компресійна терапія
c. Позиціонування
d. Мобілізація рубця
e. Тактильна стимуляція

24. Що вважають заключним етапом фізичної реабілітації?
a. Безпосереднє втручання, виконання програми
b. Прогнозування оптимального покращення функціонування
c. Обстеження й аналіз отриманої інформації та складання індивідуальної програми фізичної реабілітації
*d. Контроль, який передбачає визначення ефективності
e. Встановлення психоемоційного контакту з дитиною та батьками

25. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 80-100/хв
b. 40-60/хв
c. 60-80/хв
d. 120-140/хв
*e. 100-120/хв

26. Що включає в себе оцінювання менеджменту у фізичній та реабілітаційній медицині?
a. Оцінку якості та доступності послуг
b. Оцінку стану здоров'я пацієнта
c. Визначення плану реабілітації
*d. Аналіз ефективності використання ресурсів
e. Аналіз фінансової ефективності лікування

27. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
*a. Низький
b. Середній
c. Помірний
d. Високий
e. Дуже високий

28. Як в структурі МКФ позначаються категорії компонентів "Фактори навколишнього середовища"?
a. Цифрою 12
b. Літерою "d"
*c. Літерою "e"
d. Літерою "b"
e. Цифрою 7

29. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. В залежності від часу втрати свідомості
b. -
c. Не є обов'язковою
*d. Є обов'язковою
e. За бажанням

30. До якого виду реабілітаційних заходів належить налаштування середовища на роботі та вдома?
a. Нутритивна терапія
b. Медичні втручання
*c. Ерготерапія
d. Фізична терапія
e. Нейропсихофізіологічні втручання

31. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Внутрішнього сфінктера сечового міхура
b. Клапана сечоводів
c. Детрузора сечового міхура
d. Поздовжніх м'язів уретри
*e. Зовнішнього сфінктера сечового міхура

32. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Ручний масаж
b. Суглобова гра
c. Мобілізація натягом
d. Терапевтичні вправи з пасивним розтягом
*e. Постізометрична релаксація

33. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Ходьба без допоміжних засобів пересування
b. Ходьба тільки під візуальним контролем іншої особи
c. Самостійна ходьба з опорою на тростину
d. Переміщення на візку
*e. Ходьба з фізичною підтримкою іншої особи

34. Який показник є свідченням економізації фізіологічних функцій організму у відповідь на регулярні тренування?
a. Тахікардія в стані спокою
b. Тахікардія під час навантаження
*c. Брадикардія в стані спокою
d. Збільшення ударного об'єму лівого шлуночка у спокої
e. Брадикардія під час навантаження

35. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Навчити пацієнта ходити з використанням тростини протягом 3-х днів
b. Поліпшити ходьбу пацієнта до кінця тижня
c. Відновити повну мобільність пацієнта протягом 1-го місяця
*d. Збільшити дистанцію ходьби пацієнта до 500 метрів без допомоги протягом 6-ти місяців
e. Забезпечити пацієнту комфорт під час пересування

36. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
*a. МРТ шийного відділу хребта
b. Рентгенографію шийного відділу хребта
c. Електронейроміографію
d. Ультразвукове обстеження плеча
e. Рентгенографію кисті

37. Який із засобів найчастіше використовується під час оцінки активності повсякденного життя?
a. Шкала Берга
b. Мануальне м'язове тестування
c. Тест 6-хвилинної ходьби
*d. Індекс Бартела
e. Box and block test

38. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
*a. Хірургічна декомпресія
b. Артродез зап'ястка
c. Операція з подовження сухожилля зап'ястка
d. Призначення терапевтичних вправ на розтягнення м'яких тканин
e. Збільшення дози анальгетиків

39. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Помірну
b. Малу
c. Толерантну
d. Залежну від болю
*e. Максимальну

40. Що визначається як максимальний стимул під час дослідження нервової провідності протягом електронейроміографії?
a. Стимул, який на 20-30% перевищує порогову стимуляцію
*b. Стимул, за межами якого не відбувається подальшого збільшення викликаної амплітуди
c. Стимул, за межами якого відбувається подальше збільшення викликаної амплітуди
d. Найвища інтенсивність подразника, яку може перенести пацієнт
e. Будь-який стимул, який перевищує пороговий стимул

41. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення м'язового тонусу
b. Відновлення м'язової сили
c. Відновлення когнітивних функцій
d. Відновлення кардіореспіраторної витривалості
*e. Відновлення балансу (статичного та динамічного)

42. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести гіпотензивний препарат для зниження артеріального тиску
b. Ввести петлевий діуретик
c. Надати горизонтальне положення
*d. Замінити катетер і спустити сечу із сечового міхура
e. Ввести знеболювальний препарат для зняття головного болю

43. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Зниження артеріального тиску, збільшення частоти дихання, пульсу
*b. Арефлексія нижче рівня ураження
c. Спастичність і гіперрефлексія у кінцівках
d. Кома
e. Поява бульбокавернозного рефлексу

44. Укажіть побічний (передбачуваний) ефект під час проведення анаеробних тренувань.
*a. Вироблення молочної кислоти
b. Підвищення вмісту холестерину в крові
c. Збільшення жирових відкладень
d. Зниження рівня ШОЕ
e. Підвищення рівня ШОЕ

45. Яка шкала використовується для оцінки когнітивного статусу пацієнта?
a. GCS
b. HADS
c. FIM
d. FOUR
*e. MMSE

46. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Вербальна апраксія
b. Афазія
*c. Дизартрія
d. Алалія
e. Дисфонія

47. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
*a. 6 тижнів
b. 2 тижні
c. 14 тижнів
d. 4 тижні
e. 12 тижнів

48. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Карпальний тунельний синдром
*b. Плантарний фасциїт
c. Метатарзалгія
d. Медіальне відхилення 1 плеснової кістки
e. Тарзальний тунельний синдром

49. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні розгинання шиї та голови, бокового згинання вправо
b. У направленні розгинання шиї та голови, повертання вправо
c. У направленні згинання шиї та голови, повертання вправо
*d. У направленні згинання шиї та голови, бокового згинання вліво
e. У направленні повертання вправо шиї та голови, нахил вправо

50. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Штанге
b. Флека
*c. Мартіне-Кушелевського
d. Летунова
e. Вальсальви

51. Яке втручання застосовується у пацієнтів із вестибуло-атактичним синдромом для тренування рівноваги?
a. Дозована ходьба
b. Дихальні вправи
c. Вправи для мімічних м'язів
d. Вправи на силу м'язів верхніх кінцівок
*e. Вправи з напівсферою

52. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Гіперестезія
b. Алодинія
*c. Гіпералгезія
d. Дизестезія
e. Парестезія

53. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
b. T1-T2
c. С1-C2
*d. С5-C7
e. T12-L2

54. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Нормотонічного
b. Дистонічного
*c. Гіпертонічного
d. Гіпотонічного
e. Східчастого

55. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
*a. Надмірне фізичне навантаження
b. Затяжний характер процесів відновлення
c. Адекватна переносимість фізичного навантаження
d. Помірне фізичне навантаження
e. Недостатнє фізичне навантаження

56. Який провокаційний тест буде інформативним для діагностики уражень крижово-клубових суглобів?
a. Pivot shift
b. TUG
*c. FABER
d. Тест болісної дуги
e. Crush

57. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
*a. Аналгезія
b. Протизапальна терапія
c. Протисудомна терапія
d. -
e. Зниження моторної збудливості

58. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Міогенний
b. Десмогенний
*c. Тендогенний
d. Неврогенний
e. Артрогенний

59. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 100 Вт
*b. 25 Вт
c. 75 Вт
d. 50 Вт
e. 150 Вт

60. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала NIHSS
b. Тест Берга
*c. Індекс Бартела
d. Шкала Ашворта
e. Шкала Борга

61. Які компоненти пам'яті оцінюються під час тестування?
a. Емоційна пам'ять, збереження, відтворення
b. Вивчення, відтворення, підсвідома пам'ять
c. Спостереження, відтворення, вивчення
d. Засвоєння, моторна пам'ять, відтворення
*e. Засвоєння, збереження, відтворення

62. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. Ібупрофен
b. Баклофен
c. Диметилсульфоксид для місцевого застосування
*d. Преднізолон
e. -

63. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Обсесивний
b. Астенічний
*c. Астено-депресивний
d. Істеричний
e. Паранояльний

64. Як впливає вестибулярне навантаження на тонус м'язів?
*a. Збільшує тонус
b. Не впливає
c. Закономірність впливу не з'ясована
d. -
e. Знижує тонус

65. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Безпосередньо сам пацієнт
*b. Кожен фахівець з реабілітації
c. Лікар ФРМ
d. Пацієнт та його оточення
e. Фізичний терапевт

66. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Трапецієподібного м'яза
b. Найширшого м'яза спини
c. Великого ромбоподібного м'яза
*d. М'яза-випрямляча хребта
e. Верхнього заднього зубчастого м'яза

67. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
*a. Тренування ходьби в природних умовах перебування пацієнта
b. Тренування на біговій доріжці з підтримкою ваги тіла
c. Використання ортезів на нижні кінцівки
d. Вправи на стійкість і рівновагу
e. Тренування з використанням ходунків

68. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
*a. Вправи на рівновагу
b. Бобат-терапію
c. Тренування рухових навичок та умінь
d. Вправи на розвиток пам'яті та концентрації уваги
e. Тренування навичок самообслуговування

69. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Прецентральна звивина кори великих півкуль
b. Гіпоталамус
*c. Мозочок
d. Таламус
e. Базальні ганглії

70. Який рівень фізичного навантаження під час велоергометрії є початковим для чоловіків за рекомендаціями ВООЗ?
*a. 50 Вт
b. 25 Вт
c. 150 Вт
d. 100 Вт
e. 75 Вт

71. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Зменшення задишки, очищення дихальних шляхів і тренування скелетних м'язів
*b. Оптимізація легеневої вентиляції, вентиляційно-перфузійного співвідношення та попередження виникнення ускладнень
c. Нормалізації дихання, збільшення сили дихальних м'язів, збільшення екскурсії грудної клітки
d. Проведення активних вправ для кінцівок, тулуба, вправи для поліпшення повсякденної активності
e. Постійного моніторингу дихальних і гемодинамічних показників

72. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
*a. Оцінювання патерну дихання
b. Когнітивне оцінювання
c. Оцінювання умов праці
d. Оцінювання соціального статусу
e. Оцінювання функції ковтання

73. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна легенева недостатність
*b. Лімфедема
c. Хронічна венозна недостатність
d. Бешихове запалення
e. Хронічна серцева недостатність

74. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення функціонального стану сенсорних систем
c. Визначення вестибулярної стійкості
d. Визначення стану м'язового тонусу
e. Визначення координації рухів

75. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Профілактики
b. Навчання
*c. Відновлення
d. Адаптації
e. Паліативної допомоги

76. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Перед переміщенням призначення дихальних вправ
b. Направлення пацієнта на консультацію до лікаря-кардіолога
c. Перенесення спроби переміщення на більш віддалені терміни після стабілізації артеріального тиску
d. Бинтування нижніх кінцівок
*e. Надягання абдомінального бандажу перед переміщенням

77. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Негайно провести лімфодренажний масаж
b. Зняти гіпсову пов'язку та позиціонувати руку нижче рівня тулуба
c. Не знімаючи гіпсової лонгети, позиціонувати руку нижче рівня тулуба
*d. Зняти гіпсову пов'язку та позиціонувати руку на рівні серця
e. Не знімаючи гіпсової лонгети, позиціонувати руку на рівні серця

78. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Пом'якшення наслідків
b. Відновлення
c. Реагування
*d. Готовності
e. Прогнозування

79. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Псевдом'язова контрактура
*b. М'язова контрактура
c. Фібротична контрактура
d. Десмогенна контрактура
e. Кістковий анкілоз

80. Що з нижченаведеного належить до анаеробних вправ?
a. Ранкова гігієнічна гімнастика
b. Вправи на координацію
c. Нордична ходьба
d. Терапевтичні вправи на велотренажері середньої інтенсивності
*e. Розгинання тулуба із положення лежачи на животі

81. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Міопатія
*b. Демієлінізація
c. Аксональне ураження
d. Нейротмезис
e. Радикулопатія

82. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
*a. Паркінсонічна хода
b. Невропатична хода
c. Міопатична хода
d. Геміплегічна/геміпаретична хода
e. Сенсорна хода

83. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Дослідження трансфер-фактора для оксиду вуглецю
b. Плетизмографія
c. Спірометрія
d. Кардіореспіраторний тест із фізичним навантаженням
*e. Тест з 6-хвилинною ходьбою

84. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
*a. Ерготерапевт
b. Асистент фізичного терапевта
c. Лікар ФРМ
d. Соціальний працівник
e. Фізичний терапевт

85. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 104-124/хв
b. 150-160/хв
c. 130-140/хв
d. 116-124/хв
*e. 98-112/хв

86. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення м'язової сили
b. Адаптація до мовних порушень
c. Відновлення балансу
d. Відновлення когнітивних функцій
*e. Профілактика ускладнень

87. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Інтенсивно-тренуючий
b. Щадно-тренуючий
c. Вільний
d. Тренуючий
*e. Щадний

88. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
*a. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
b. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
c. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз
d. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
e. -

89. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Палицю з рухомою опорою
b. Чотирьохопорну палицю
*c. Милиці
d. Стандартну одноопорну палицю
e. Ходунки

90. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
*a. У пацієнта відсутні пролежні, застійні пневмонії
b. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
c. Пацієнту надано рекомендації щодо облаштування житла
d. -
e. Відсутність змін реабілітаційного прогнозу при наданні допомоги

91. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
*a. С6
b. С4
c. С8
d. С5
e. С7

92. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Порушення ритму за типом екстрасистолії
b. Скорочення інтервалів PQ, QT
c. Деформація QRS комплексу
*d. Зміщення сегмента ST нижче ізолінії на 2 мм
e. AV-блокада Мобітц 2

93. Укажіть найпоширеніший стандартизований метод оцінювання афазії.
*a. Бостонська діагностична шкала афазії (Boston Diagnostic Aphasia Examination)
b. Шкала Хокінса (Hokin's Scale)
c. Глобальна афазійна шкала (Global Aphasia Rating Scale)
d. Шкала Фрідмана (Friedman Scale)
e. Шкала оцінки афазії Ріттера (Ritter Scale for Aphasia Rating)

94. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Гіперкінетична хода
b. Нейропатична хода
c. Паркінсонічна хода
*d. Міопатична хода
e. Геміплегічна/геміпаретична хода

95. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
*a. Активний
b. Динамічний
c. Балістичний
d. Постізометрична релаксація
e. Пасивний

96. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 5:2
b. 10:1
*c. 30:2
d. 5:1
e. 15:2

97. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою вище таза
*b. Лежачи на клині з піднятим правим плечем на подушці з головою нижче таза
c. Лежачи на животі з піднятим лівим плечем на подушці та головою в одній площині з тазом
d. Лежачи на клині з піднятим лівим плечем на подушці з головою нижче таза
e. Лежачи з піднятим правим плечем на подушці та головою в одній площині з тазом

98. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Медіального меніска
b. Колатеральної зв'язки
c. Латерального меніска
d. Задньої хрестоподібної зв'язки
*e. Передньої хрестоподібної зв'язки

99. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
*a. Менеджмент порушень ковтання
b. Відновлення м'язової сили
c. Менеджмент спастичності
d. Відновлення когнітивних функцій
e. Сенсорну інтеграцію

100. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Малого круглого
b. Підостьового
*c. Надостьового
d. Великого круглого
e. Дельтоподібного

101. Які складові постановки цілей в реабілітації за форматом SMART?
a. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
b. Конкретні, мотивуючі, досяжні (реалістичні), значимі (релевантні), обмежені в часі
c. Комплексні, цілісні (холістичні), досяжні (реалістичні), значимі (релевантні), командні
*d. Конкретні, вимірювані, досяжні (реалістичні), значимі (релевантні), обмежені в часі
e. Комплексні, вимірювані, досяжні (реалістичні), значимі (релевантні), обмежені в часі

102. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
*a. Регулярні фізичні вправи низької інтенсивності
b. Використання нестероїдних протизапальних препаратів
c. Використання ультразвукової терапії
d. Заняття йогою
e. Використання теплової терапії

103. Що належить до зовнішніх критеріїв дозування фізичних вправ?
*a. Обсяг, інтенсивність
b. Економічні витрати
c. Настрій під час процедури
d. Показники ЧСС
e. Ознаки втоми

104. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Проба Нойка-Ганева
b. Проба Рінне
c. Стопний тест Вестфаля
*d. Проба на діадохокінез
e. Оцінювання ознаки Стюарта-Холмса

105. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. Підколінних сухожиль
c. М'язів шиї, плечей і верхньої частини спини
d. Ахіллового сухожилля
e. М'язів верхньої частини тулуба та шиї

106. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Ультразвуковий
b. Соматографічний
c. Соматоскопічний
*d. Соматометричний
e. Рентгенологічний

107. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
*a. На рівні пупка
b. У зоні передньої черевної стінки, яка найбільш випинає
c. На внутрішній поверхні стегна
d. На 2-3 см нижче від пупка
e. У міжлопатковому просторі на рівні верхнього кута лопатки

108. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
*a. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
b. Мобілізація за рахунок натискання пальцями лікаря на остисті відростки в фазі вдиху в направленні розгинання
c. -
d. Мобілізація за рахунок натискання пальцями лікаря на остисті відростки в фазі вдиху в направленні ротації вліво
e. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання

109. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Лопатки
b. П'ятки
c. Сідниці
*d. Крижова кістка
e. Гомілки

110. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін у толерантності під час повсякденної діяльності
*b. Покращення VO_2max
c. Відсутність змін ударного об'єму та зниження системного опору судин
d. Відсутність змін ударного об'єму
e. Погіршення VO_2max, але збільшення швидкості ходьби

111. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Епідуральний крововилив
*b. Дифузне аксональне ураження
c. Забій головного мозку
d. Гідроцефалія
e. Спазм артерій головного мозку

112. Хто є найважливішим членом мультидисциплінарної реабілітаційної команди?
*a. Пацієнт
b. Лікар ФРМ
c. Фізичний терапевт
d. Ерготерапевт
e. Психотерапевт

113. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
*a. Ортези
b. Милиці передплічні
c. Ортопедичне взуття
d. Тростини та палиці для ходіння
e. Протези

114. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 18 місяців
b. До 1 місяця
*c. До 9 місяців
d. До 3 місяців
e. До 6 місяців

115. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Бімануальна терапія
*b. Дзеркальна терапія
c. Ерготерапія
d. Терапія обмеженням руху
e. Еластичне бинтування кукси

116. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Вагусні проби
b. Антиаритмічна терапія
c. Електростимуляція
d. Знеболення
*e. Дефібриляція

117. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Нормотонічного
*b. Дистонічного
c. Гіпертонічного
d. Східчастого
e. Гіпотонічного

118. Якою є кіркова регуляція спінальних центрів сечовиділення?
a. Однобічною гомолатеральною
b. Однобічною контрлатеральною
c. Правобічною
*d. Двобічною
e. Лівобічною

119. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Гострий розлад мозкового кровообігу
b. Транзиторна ішемічна атака
c. Тиреотоксичний криз
*d. Автономна дисрефлексія
e. Симпато-адреналовий криз

120. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
*a. Життя у спільноті, соціальне та громадське життя
b. Порушення мови та мовлення
c. Спілкування
d. Ходьба та пересування
e. Комунікації

121. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Збільшення бази опори, таким чином збільшуючи стабільність і рівновагу
b. Зменшення бази опори, таким чином збільшуючи стабільність і рівновагу
*c. Зменшення сили навантаження на кульшовий суглоб
d. Компенсації слабкості середнього сідничного м'яза
e. Допомоги в сенсорному зворотному зв'язку або скануванні середовища

122. Яке показання до проведення постурального дренажу бронхів?
*a. Застій секрету в бронхіальному дереві
b. Остеохондроз як супутня патологія у випадку вертеброгенної опосередкованості
c. -
d. Кровохаркання
e. Біль в ділянці грудної клітки

123. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. -
*b. Функціональна електростимуляція (FES)
c. Стимуляція інтерференційним струмом (IFC)
d. Короткохвильова діатермія (SWD)
e. Черезшкірна електрична нервова стимуляція (TENS)

124. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
a. Дисфагія
b. Дисметрія
c. Дизартрія
*d. Адіадохокінез
e. Атаксія

125. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Затримка статевого дозрівання
b. Ожиріння
c. Затримка росту
d. Підвищення рівня глюкози в крові
*e. Компресійні переломи хребців

126. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Пролежнева інфекція
*b. Пневмонія
c. Сепсис
d. Ниркова недостатність
e. ТЕЛА

127. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 1,0 Вт/кг маси тіла
b. 2,0 Вт/кг маси тіла
*c. 3,0 Вт/кг маси тіла
d. 5,0 Вт/кг маси тіла
e. 4,0 Вт/кг маси тіла

128. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
*a. Терапевт мови та мовлення
b. Ерготерапевт
c. Фізичний терапевт
d. Лікар фізичної та реабілітаційної медицини
e. Сестра медична

129. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Початкова
*b. Друга
c. Четверта
d. Перша
e. Третя

130. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
*a. Обструктивні порушення
b. -
c. Показники відповідають нормі
d. Рестриктивні порушення
e. Порушення змішаного типу

131. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Освестрі
*b. Монреальську шкалу
c. Модифіковану шкалу Ренкіна
d. Шкалу Морса
e. Шкалу Ешворта

132. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Варіант нормального відновлення для даного періоду реабілітації
b. Краш-синдром
c. Не діагностоване поєднання перелому із травмою м'яких тканин гомілки
*d. Компартмент-синдром
e. Неконсалідований перелом

133. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Невротмезис
b. Перерізання
c. Розтягнення
*d. Невропраксія
e. Аксонотмезис

134. Яке дослідження проводиться з метою визначення життєвої ємності легень, її складових та оцінки форсованого видиху?
a. Пікфлоуметрія
b. Спірометрична проба з бронхолітиком
c. Тест із затримкою дихання
d. Вимірювання пікової швидкості видиху
*e. Спірометрія

135. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
*a. Деменція середнього ступеня
b. Деменція тяжкого ступеня
c. Нормальна когнітивна функція
d. Деменція легкого ступеня
e. Легкий когнітивний розлад

136. Що є надійним прогностичним фактором щодо здатності дитини з церебральним паралічем самостійно пересуватися?
a. Збережені примітивні рефлекси
b. Наявність спастичності
c. Повзання до 3-х років
*d. Здатність самостійно сидіти до 2-х років
e. Передчасні пологи (до 32-х тижнів)

137. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Відведення у плечовому суглобі
b. Згинання у променево-зап'ястковому суглобі
c. Розгинання у ліктьовому суглобі
d. Згинання у плечовому суглобі
*e. Розгинання у променево-зап'ястковому суглобі

138. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Накладання гіпсової пов'язки для іммобілізації коліна до операції
b. Прийом тільки знеболювальних препаратів для зменшення болю
*c. Вправи для зміцнення м'язів навколо колінного суглоба
d. Повний спокій і уникнення будь-яких фізичних вправ до операції
e. Збільшення осьового навантаження на травмовану кінцівку

139. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Ізометричних терапевтичних вправ
b. Дзеркальної терапії
*c. Витяжіння
d. Позиціонування
e. Тейпування

140. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Вживанням тільки м'якої, напіврідкої їжі
b. Неможливістю проковтнути звичайну кількість їжі
*c. Вживанням тільки рідкої їжі (вільне)
d. Неможливістю приймати окремі види твердої їжі
e. -

141. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Менделя-Беккера
b. Фукса-Розенталь
*c. Берга
d. Баре
e. Хофмана

142. Хто очолює мультидисциплінарну реабілітаційну команду?
a. Психотерапевт
b. Ерготерапевт
c. Фізичний терапевт
*d. Лікар фізичної та реабілітаційної медицини
e. Психолог

143. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
*a. Надбрівний рефлекс зліва
b. Корнеальний рефлекс справа
c. Кон'юнктивальний рефлекс справа
d. Надбрівний рефлекс справа
e. Нижньощелепний зліва

144. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Циліндричної
b. Кілеподібної
c. Астматичної
d. Конічної
*e. Діжкоподібної

145. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Модифіковану шкалу Ренкіна
*b. Тест Френчай
c. Індекс мобільності Рівермід
d. Тест FIM
e. Індекс Бартел

146. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
*a. Ізометричні вправи для м'язів гомілки
b. Ізотонічні вправи для м'язів гомілки
c. Пасивні вправи для колінного суглоба
d. Пасивні вправи для гомілковостопного суглоба
e. Активні динамічні вправи для колінного суглоба

147. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на місяць
b. 2 рази на тиждень
c. 1 раз на 2 тижні
*d. 1 раз на тиждень
e. 1 раз на день

148. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Ліворуч від пацієнта на одну сходинку вище
b. Позаду від пацієнта
c. Праворуч від пацієнта на одну сходинку вище
*d. Праворуч від пацієнта на одну сходинку нижче
e. Ліворуч від пацієнта на одну сходинку нижче

149. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Нейтральний
b. Стимулючий
c. -
*d. Пригнічуючий
e. Інтактний

150. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Морса
b. Шкалу Освестрі
*c. Шкалу ASIA
d. Тест Берга
e. MMSE

