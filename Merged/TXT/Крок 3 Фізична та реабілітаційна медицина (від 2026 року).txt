1. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L2
b. L5
c. L4
*d. L3
e. L1

2. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Пригнічує перистальтику м'язів глотки
b. Знижує глотковий тиск
c. Зменшує екскурсію нижнього стравохідного сфінктера
d. Зменшує екскурсію верхнього стравохідного сфінктера
*e. Зменшує відкриття дихальних шляхів

3. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Шкала Борга
b. Індекс Бартела
*c. Модифікована шкала Ашфорта
d. Мануальне м'язове тестування
e. Тест Берга

4. Якими є особливості поранень та їх реабілітаційного менеджменту під час катастроф та конфліктів?
a. Наявність чіткого маршруту руху пацієнтів
*b. Часті інфекційні ускладнення
c. Надання допомоги здійснюється переважно висококваліфікованими фахівцями
d. Найбільш часті одиничні поранення
e. Чіткий документообіг гарантує зберігання та передачу необхідної інформації про характер поранення

5. Хто з фахівців затверджує індивідуальний реабілітаційний план?
a. Соціальний працівник
b. Ерготерапевт
c. Ортезист-протезист
*d. Лікар ФРМ
e. Фізичний терапевт

6. Яка шкала найчастіше використовується для прогнозування результатів у реабілітації пацієнтів з інсультом?
*a. NIHSS
b. Шкала когнітивного функціонування Ранчо Лос Амігос
c. Індекс Бартела
d. FIM
e. MMSE

7. Який клінічний прояв є ознакою декомпенсації хронічної венозної недостатності на нижніх кінцівках?
*a. Трофічні виразки
b. Блідість шкірних покривів
c. Свербіж шкіри
d. Слабкість в кінцівках
e. Дерматит

8. Який стан є протипоказанням до призначення ботулінотерапії?
*a. Порушення нервово-м'язової передачі
b. Мігрень
c. Нейропатичні болі
d. Фантомні болі
e. Оромандибулярна дистонія

9. Яку структуру головного мозку лікар ФРМ оцінює під час обстеження функції зовнішнього дихання?
a. Таламус
b. Середній мозок
*c. Довгастий мозок
d. Мозочок
e. Проміжний мозок

10. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Мезоморфний
b. Гіперстенічний
*c. Астенічний
d. Ендоморфний
e. Нормостенічний

11. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Ашфорта
*b. Вираженості екстрапірамідного тонусу
c. Модифікована шкала Ашфорта
d. Тард'є
e. Пеннінгтона

12. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. НМГ (нейроміографія)
b. МРТ (магнітно-резонансна томографія)
*c. ММТ (мануальне м'язове тестування)
d. ВЕМ (Велоергометрія)
e. КТ (комп'ютерна томографія)

13. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування самостійної ходьби з одноточковою тростиною в лівій руці пацієнта
*b. Тренування самостійної ходьби з одноточковою тростиною в правій руці пацієнта
c. Тренування самостійної ходьби із ходунками
d. Тренування ходьби із фізичною допомогою з одноточковою тростиною в правій руці пацієнта
e. Тренування ходьби з допомогою з одноточковою тростиною в лівій руці пацієнта

14. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Міогенна
b. Десмогенна
*c. Артрогенна
d. Неврогенна
e. Тендогенна

15. Вкажіть назву контрактури, утвореної паталогічно зміненим долонним апоневрозом.
*a. Дюпюїтрена
b. Дерматогенна
c. Псевдом'язова
d. Неврогенна
e. Фолькмана

16. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. Затримка психічного розвитку
*b. Епілептичний напад
c. Спастичний парапарез
d. Контрактури
e. -

17. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення балансу
b. Відновлення когнітивних функцій
*c. Менеджмент спастичності
d. Відновлення м'язової сили
e. Сенсорну інтеграцію

18. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Нормальний процес відновлення
b. Суглобова контрактура променево-зап'ясткового суглобу
*c. Пошкодження нерва
d. Неякісна реабілітація
e. Несвоєчасно встановлене пошкодження м'язів, що розгинають ліву кисть

19. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали Фугл-Мейєра
b. Індексу Бартел
c. Шкали ASIA
d. Проби Ромберга
*e. Тесту Альберта

20. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Підвищений тонус симпатичної нервової системи
*b. Підвищена реактивність парасимпатичної нервової системи
c. Знижений тонус симпатичної нервової системи
d. Знижена реактивність парасимпатичної нервової системи
e. Знижений тонус парасимпатичної нервової системи

21. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення розгинання пальців стопи
b. Порушення ходьби на "п'ятках"
c. Порушення згинання у лівому колінному суглобі
d. Порушення згинання пальців стопи
*e. Порушення ходьби на "носках"

22. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення опори на п'ятку
b. Покращення функції сидіння
*c. Полегшення гігієни періанальної зони
d. Полегшення під час носіння взуття
e. Покращення ходьби

23. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
*a. Компресійна терапія
b. Мобілізація рубця
c. Тактильна стимуляція
d. Позиціонування
e. Ідеомоторні вправи

24. Що вважають заключним етапом фізичної реабілітації?
a. Встановлення психоемоційного контакту з дитиною та батьками
*b. Контроль, який передбачає визначення ефективності
c. Безпосереднє втручання, виконання програми
d. Прогнозування оптимального покращення функціонування
e. Обстеження й аналіз отриманої інформації та складання індивідуальної програми фізичної реабілітації

25. Якою повинна бути частота натискань на грудну клітку під час проведення серцево-легеневої реанімації дорослому пацієнту?
*a. 100-120/хв
b. 120-140/хв
c. 80-100/хв
d. 60-80/хв
e. 40-60/хв

26. Що включає в себе оцінювання менеджменту у фізичній та реабілітаційній медицині?
a. Визначення плану реабілітації
*b. Аналіз ефективності використання ресурсів
c. Оцінку стану здоров'я пацієнта
d. Аналіз фінансової ефективності лікування
e. Оцінку якості та доступності послуг

27. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Середній
b. Помірний
c. Дуже високий
d. Високий
*e. Низький

28. Як в структурі МКФ позначаються категорії компонентів "Фактори навколишнього середовища"?
a. Літерою "b"
*b. Літерою "e"
c. Цифрою 12
d. Цифрою 7
e. Літерою "d"

29. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
a. Не є обов'язковою
*b. Є обов'язковою
c. За бажанням
d. В залежності від часу втрати свідомості
e. -

30. До якого виду реабілітаційних заходів належить налаштування середовища на роботі та вдома?
a. Нутритивна терапія
*b. Ерготерапія
c. Фізична терапія
d. Медичні втручання
e. Нейропсихофізіологічні втручання

31. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Поздовжніх м'язів уретри
b. Детрузора сечового міхура
*c. Зовнішнього сфінктера сечового міхура
d. Внутрішнього сфінктера сечового міхура
e. Клапана сечоводів

32. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Ручний масаж
b. Мобілізація натягом
*c. Постізометрична релаксація
d. Суглобова гра
e. Терапевтичні вправи з пасивним розтягом

33. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Ходьба тільки під візуальним контролем іншої особи
*b. Ходьба з фізичною підтримкою іншої особи
c. Ходьба без допоміжних засобів пересування
d. Переміщення на візку
e. Самостійна ходьба з опорою на тростину

34. Який показник є свідченням економізації фізіологічних функцій організму у відповідь на регулярні тренування?
*a. Брадикардія в стані спокою
b. Тахікардія в стані спокою
c. Тахікардія під час навантаження
d. Брадикардія під час навантаження
e. Збільшення ударного об'єму лівого шлуночка у спокої

35. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Поліпшити ходьбу пацієнта до кінця тижня
b. Навчити пацієнта ходити з використанням тростини протягом 3-х днів
c. Забезпечити пацієнту комфорт під час пересування
d. Відновити повну мобільність пацієнта протягом 1-го місяця
*e. Збільшити дистанцію ходьби пацієнта до 500 метрів без допомоги протягом 6-ти місяців

36. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Електронейроміографію
b. Рентгенографію кисті
*c. МРТ шийного відділу хребта
d. Ультразвукове обстеження плеча
e. Рентгенографію шийного відділу хребта

37. Який із засобів найчастіше використовується під час оцінки активності повсякденного життя?
a. Тест 6-хвилинної ходьби
*b. Індекс Бартела
c. Box and block test
d. Шкала Берга
e. Мануальне м'язове тестування

38. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Збільшення дози анальгетиків
*b. Хірургічна декомпресія
c. Артродез зап'ястка
d. Призначення терапевтичних вправ на розтягнення м'яких тканин
e. Операція з подовження сухожилля зап'ястка

39. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Помірну
b. Малу
*c. Максимальну
d. Толерантну
e. Залежну від болю

40. Що визначається як максимальний стимул під час дослідження нервової провідності протягом електронейроміографії?
a. Будь-який стимул, який перевищує пороговий стимул
b. Стимул, за межами якого відбувається подальше збільшення викликаної амплітуди
c. Найвища інтенсивність подразника, яку може перенести пацієнт
d. Стимул, який на 20-30% перевищує порогову стимуляцію
*e. Стимул, за межами якого не відбувається подальшого збільшення викликаної амплітуди

41. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення когнітивних функцій
b. Відновлення кардіореспіраторної витривалості
c. Відновлення м'язового тонусу
d. Відновлення м'язової сили
*e. Відновлення балансу (статичного та динамічного)

42. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Ввести знеболювальний препарат для зняття головного болю
b. Ввести гіпотензивний препарат для зниження артеріального тиску
c. Надати горизонтальне положення
*d. Замінити катетер і спустити сечу із сечового міхура
e. Ввести петлевий діуретик

43. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
*a. Арефлексія нижче рівня ураження
b. Спастичність і гіперрефлексія у кінцівках
c. Зниження артеріального тиску, збільшення частоти дихання, пульсу
d. Поява бульбокавернозного рефлексу
e. Кома

44. Укажіть побічний (передбачуваний) ефект під час проведення анаеробних тренувань.
a. Підвищення рівня ШОЕ
*b. Вироблення молочної кислоти
c. Збільшення жирових відкладень
d. Підвищення вмісту холестерину в крові
e. Зниження рівня ШОЕ

45. Яка шкала використовується для оцінки когнітивного статусу пацієнта?
a. GCS
b. FOUR
*c. MMSE
d. FIM
e. HADS

46. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Вербальна апраксія
b. Афазія
c. Алалія
*d. Дизартрія
e. Дисфонія

47. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 14 тижнів
b. 12 тижнів
*c. 6 тижнів
d. 4 тижні
e. 2 тижні

48. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
*a. Плантарний фасциїт
b. Тарзальний тунельний синдром
c. Метатарзалгія
d. Медіальне відхилення 1 плеснової кістки
e. Карпальний тунельний синдром

49. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні згинання шиї та голови, повертання вправо
*b. У направленні згинання шиї та голови, бокового згинання вліво
c. У направленні повертання вправо шиї та голови, нахил вправо
d. У направленні розгинання шиї та голови, повертання вправо
e. У направленні розгинання шиї та голови, бокового згинання вправо

50. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
*a. Мартіне-Кушелевського
b. Летунова
c. Штанге
d. Вальсальви
e. Флека

51. Яке втручання застосовується у пацієнтів із вестибуло-атактичним синдромом для тренування рівноваги?
a. Дозована ходьба
b. Вправи для мімічних м'язів
c. Вправи на силу м'язів верхніх кінцівок
d. Дихальні вправи
*e. Вправи з напівсферою

52. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Гіперестезія
b. Алодинія
*c. Гіпералгезія
d. Парестезія
e. Дизестезія

53. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
b. T12-L2
*c. С5-C7
d. T1-T2
e. С1-C2

54. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Східчастого
b. Гіпотонічного
*c. Гіпертонічного
d. Дистонічного
e. Нормотонічного

55. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Затяжний характер процесів відновлення
b. Помірне фізичне навантаження
*c. Надмірне фізичне навантаження
d. Адекватна переносимість фізичного навантаження
e. Недостатнє фізичне навантаження

56. Який провокаційний тест буде інформативним для діагностики уражень крижово-клубових суглобів?
a. Crush
*b. FABER
c. Тест болісної дуги
d. Pivot shift
e. TUG

57. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. -
*b. Аналгезія
c. Протизапальна терапія
d. Протисудомна терапія
e. Зниження моторної збудливості

58. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
b. Артрогенний
*c. Тендогенний
d. Десмогенний
e. Міогенний

59. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 150 Вт
*b. 25 Вт
c. 75 Вт
d. 100 Вт
e. 50 Вт

60. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала Ашворта
b. Тест Берга
*c. Індекс Бартела
d. Шкала NIHSS
e. Шкала Борга

61. Які компоненти пам'яті оцінюються під час тестування?
*a. Засвоєння, збереження, відтворення
b. Засвоєння, моторна пам'ять, відтворення
c. Спостереження, відтворення, вивчення
d. Емоційна пам'ять, збереження, відтворення
e. Вивчення, відтворення, підсвідома пам'ять

62. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
a. -
*b. Преднізолон
c. Ібупрофен
d. Баклофен
e. Диметилсульфоксид для місцевого застосування

63. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
*a. Астено-депресивний
b. Астенічний
c. Обсесивний
d. Паранояльний
e. Істеричний

64. Як впливає вестибулярне навантаження на тонус м'язів?
*a. Збільшує тонус
b. Не впливає
c. -
d. Закономірність впливу не з'ясована
e. Знижує тонус

65. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Безпосередньо сам пацієнт
b. Фізичний терапевт
*c. Кожен фахівець з реабілітації
d. Пацієнт та його оточення
e. Лікар ФРМ

66. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Трапецієподібного м'яза
b. Великого ромбоподібного м'яза
c. Верхнього заднього зубчастого м'яза
d. Найширшого м'яза спини
*e. М'яза-випрямляча хребта

67. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
*a. Тренування ходьби в природних умовах перебування пацієнта
b. Вправи на стійкість і рівновагу
c. Використання ортезів на нижні кінцівки
d. Тренування з використанням ходунків
e. Тренування на біговій доріжці з підтримкою ваги тіла

68. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Тренування навичок самообслуговування
*b. Вправи на рівновагу
c. Вправи на розвиток пам'яті та концентрації уваги
d. Тренування рухових навичок та умінь
e. Бобат-терапію

69. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Базальні ганглії
b. Таламус
c. Гіпоталамус
*d. Мозочок
e. Прецентральна звивина кори великих півкуль

70. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 150 Вт
b. 100 Вт
c. 25 Вт
d. 75 Вт
*e. 50 Вт

71. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Постійного моніторингу дихальних і гемодинамічних показників
b. Проведення активних вправ для кінцівок, тулуба, вправи для поліпшення повсякденної активності
c. Зменшення задишки, очищення дихальних шляхів і тренування скелетних м'язів
*d. Оптимізація легеневої вентиляції, вентиляційно-перфузійного співвідношення та попередження виникнення ускладнень
e. Нормалізації дихання, збільшення сили дихальних м'язів, збільшення екскурсії грудної клітки

72. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
*a. Оцінювання патерну дихання
b. Оцінювання умов праці
c. Оцінювання соціального статусу
d. Когнітивне оцінювання
e. Оцінювання функції ковтання

73. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
*a. Лімфедема
b. Хронічна серцева недостатність
c. Бешихове запалення
d. Хронічна венозна недостатність
e. Хронічна легенева недостатність

74. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення вестибулярної стійкості
c. Визначення функціонального стану сенсорних систем
d. Визначення координації рухів
e. Визначення стану м'язового тонусу

75. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Профілактики
*b. Відновлення
c. Навчання
d. Адаптації
e. Паліативної допомоги

76. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Перенесення спроби переміщення на більш віддалені терміни після стабілізації артеріального тиску
b. Направлення пацієнта на консультацію до лікаря-кардіолога
c. Бинтування нижніх кінцівок
*d. Надягання абдомінального бандажу перед переміщенням
e. Перед переміщенням призначення дихальних вправ

77. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Негайно провести лімфодренажний масаж
b. Зняти гіпсову пов'язку та позиціонувати руку нижче рівня тулуба
c. Не знімаючи гіпсової лонгети, позиціонувати руку на рівні серця
d. Не знімаючи гіпсової лонгети, позиціонувати руку нижче рівня тулуба
*e. Зняти гіпсову пов'язку та позиціонувати руку на рівні серця

78. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Прогнозування
*b. Готовності
c. Реагування
d. Пом'якшення наслідків
e. Відновлення

79. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Фібротична контрактура
b. Псевдом'язова контрактура
c. Десмогенна контрактура
*d. М'язова контрактура
e. Кістковий анкілоз

80. Що з нижченаведеного належить до анаеробних вправ?
a. Терапевтичні вправи на велотренажері середньої інтенсивності
b. Вправи на координацію
*c. Розгинання тулуба із положення лежачи на животі
d. Ранкова гігієнічна гімнастика
e. Нордична ходьба

81. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Аксональне ураження
b. Нейротмезис
*c. Демієлінізація
d. Радикулопатія
e. Міопатія

82. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Геміплегічна/геміпаретична хода
b. Сенсорна хода
c. Міопатична хода
*d. Паркінсонічна хода
e. Невропатична хода

83. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Кардіореспіраторний тест із фізичним навантаженням
b. Плетизмографія
c. Спірометрія
d. Дослідження трансфер-фактора для оксиду вуглецю
*e. Тест з 6-хвилинною ходьбою

84. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Лікар ФРМ
*b. Ерготерапевт
c. Асистент фізичного терапевта
d. Соціальний працівник
e. Фізичний терапевт

85. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 150-160/хв
b. 104-124/хв
c. 130-140/хв
d. 116-124/хв
*e. 98-112/хв

86. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
*a. Профілактика ускладнень
b. Адаптація до мовних порушень
c. Відновлення м'язової сили
d. Відновлення когнітивних функцій
e. Відновлення балансу

87. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Тренуючий
b. Щадно-тренуючий
*c. Щадний
d. Інтенсивно-тренуючий
e. Вільний

88. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
b. -
*c. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
d. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
e. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз

89. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
a. Чотирьохопорну палицю
b. Ходунки
c. Палицю з рухомою опорою
d. Стандартну одноопорну палицю
*e. Милиці

90. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Відсутність змін реабілітаційного прогнозу при наданні допомоги
b. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
c. -
d. Пацієнту надано рекомендації щодо облаштування житла
*e. У пацієнта відсутні пролежні, застійні пневмонії

91. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
*b. С6
c. С5
d. С4
e. С8

92. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
*a. Зміщення сегмента ST нижче ізолінії на 2 мм
b. AV-блокада Мобітц 2
c. Деформація QRS комплексу
d. Скорочення інтервалів PQ, QT
e. Порушення ритму за типом екстрасистолії

93. Укажіть найпоширеніший стандартизований метод оцінювання афазії.
a. Шкала оцінки афазії Ріттера (Ritter Scale for Aphasia Rating)
*b. Бостонська діагностична шкала афазії (Boston Diagnostic Aphasia Examination)
c. Шкала Фрідмана (Friedman Scale)
d. Шкала Хокінса (Hokin's Scale)
e. Глобальна афазійна шкала (Global Aphasia Rating Scale)

94. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Геміплегічна/геміпаретична хода
*b. Міопатична хода
c. Гіперкінетична хода
d. Нейропатична хода
e. Паркінсонічна хода

95. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Динамічний
b. Балістичний
*c. Активний
d. Пасивний
e. Постізометрична релаксація

96. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 5:2
*b. 30:2
c. 5:1
d. 15:2
e. 10:1

97. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи з піднятим правим плечем на подушці та головою в одній площині з тазом
b. Лежачи на клині з піднятим лівим плечем на подушці з головою вище таза
c. Лежачи на животі з піднятим лівим плечем на подушці та головою в одній площині з тазом
d. Лежачи на клині з піднятим лівим плечем на подушці з головою нижче таза
*e. Лежачи на клині з піднятим правим плечем на подушці з головою нижче таза

98. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Медіального меніска
*b. Передньої хрестоподібної зв'язки
c. Латерального меніска
d. Задньої хрестоподібної зв'язки
e. Колатеральної зв'язки

99. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Відновлення м'язової сили
b. Менеджмент спастичності
c. Відновлення когнітивних функцій
d. Сенсорну інтеграцію
*e. Менеджмент порушень ковтання

100. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Підостьового
b. Малого круглого
c. Дельтоподібного
d. Великого круглого
*e. Надостьового

101. Які складові постановки цілей в реабілітації за форматом SMART?
*a. Конкретні, вимірювані, досяжні (реалістичні), значимі (релевантні), обмежені в часі
b. Комплексні, вимірювані, досяжні (реалістичні), значимі (релевантні), обмежені в часі
c. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
d. Комплексні, цілісні (холістичні), досяжні (реалістичні), значимі (релевантні), командні
e. Конкретні, мотивуючі, досяжні (реалістичні), значимі (релевантні), обмежені в часі

102. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання нестероїдних протизапальних препаратів
b. Заняття йогою
c. Використання ультразвукової терапії
*d. Регулярні фізичні вправи низької інтенсивності
e. Використання теплової терапії

103. Що належить до зовнішніх критеріїв дозування фізичних вправ?
a. Ознаки втоми
b. Настрій під час процедури
c. Економічні витрати
*d. Обсяг, інтенсивність
e. Показники ЧСС

104. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Проба Нойка-Ганева
*b. Проба на діадохокінез
c. Проба Рінне
d. Стопний тест Вестфаля
e. Оцінювання ознаки Стюарта-Холмса

105. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. М'язів шиї, плечей і верхньої частини спини
c. Ахіллового сухожилля
d. М'язів верхньої частини тулуба та шиї
e. Підколінних сухожиль

106. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Рентгенологічний
*b. Соматометричний
c. Соматографічний
d. Соматоскопічний
e. Ультразвуковий

107. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На внутрішній поверхні стегна
b. У міжлопатковому просторі на рівні верхнього кута лопатки
*c. На рівні пупка
d. У зоні передньої черевної стінки, яка найбільш випинає
e. На 2-3 см нижче від пупка

108. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. Мобілізація за рахунок натискання пальцями лікаря на остисті відростки в фазі вдиху в направленні розгинання
b. Мобілізація за рахунок натискання пальцями лікаря на остисті відростки в фазі вдиху в направленні ротації вліво
c. -
*d. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
e. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання

109. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. П'ятки
b. Лопатки
*c. Крижова кістка
d. Сідниці
e. Гомілки

110. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін ударного об'єму та зниження системного опору судин
b. Відсутність змін у толерантності під час повсякденної діяльності
*c. Покращення VO_2max
d. Погіршення VO_2max, але збільшення швидкості ходьби
e. Відсутність змін ударного об'єму

111. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Забій головного мозку
b. Спазм артерій головного мозку
c. Гідроцефалія
*d. Дифузне аксональне ураження
e. Епідуральний крововилив

112. Хто є найважливішим членом мультидисциплінарної реабілітаційної команди?
a. Ерготерапевт
*b. Пацієнт
c. Психотерапевт
d. Лікар ФРМ
e. Фізичний терапевт

113. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Милиці передплічні
b. Ортопедичне взуття
c. Протези
d. Тростини та палиці для ходіння
*e. Ортези

114. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 3 місяців
*b. До 9 місяців
c. До 18 місяців
d. До 1 місяця
e. До 6 місяців

115. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
*a. Дзеркальна терапія
b. Еластичне бинтування кукси
c. Ерготерапія
d. Бімануальна терапія
e. Терапія обмеженням руху

116. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
b. Електростимуляція
*c. Дефібриляція
d. Антиаритмічна терапія
e. Вагусні проби

117. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Гіпотонічного
b. Східчастого
c. Нормотонічного
*d. Дистонічного
e. Гіпертонічного

118. Якою є кіркова регуляція спінальних центрів сечовиділення?
a. Однобічною гомолатеральною
b. Однобічною контрлатеральною
*c. Двобічною
d. Правобічною
e. Лівобічною

119. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Тиреотоксичний криз
b. Симпато-адреналовий криз
*c. Автономна дисрефлексія
d. Гострий розлад мозкового кровообігу
e. Транзиторна ішемічна атака

120. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Комунікації
b. Спілкування
c. Ходьба та пересування
*d. Життя у спільноті, соціальне та громадське життя
e. Порушення мови та мовлення

121. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Зменшення бази опори, таким чином збільшуючи стабільність і рівновагу
b. Компенсації слабкості середнього сідничного м'яза
c. Допомоги в сенсорному зворотному зв'язку або скануванні середовища
d. Збільшення бази опори, таким чином збільшуючи стабільність і рівновагу
*e. Зменшення сили навантаження на кульшовий суглоб

122. Яке показання до проведення постурального дренажу бронхів?
*a. Застій секрету в бронхіальному дереві
b. Біль в ділянці грудної клітки
c. -
d. Кровохаркання
e. Остеохондроз як супутня патологія у випадку вертеброгенної опосередкованості

123. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. -
b. Стимуляція інтерференційним струмом (IFC)
c. Короткохвильова діатермія (SWD)
*d. Функціональна електростимуляція (FES)
e. Черезшкірна електрична нервова стимуляція (TENS)

124. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
*a. Адіадохокінез
b. Атаксія
c. Дизартрія
d. Дисметрія
e. Дисфагія

125. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Затримка росту
b. Затримка статевого дозрівання
c. Ожиріння
*d. Компресійні переломи хребців
e. Підвищення рівня глюкози в крові

126. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Сепсис
b. Пролежнева інфекція
c. ТЕЛА
*d. Пневмонія
e. Ниркова недостатність

127. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 1,0 Вт/кг маси тіла
b. 4,0 Вт/кг маси тіла
c. 2,0 Вт/кг маси тіла
d. 5,0 Вт/кг маси тіла
*e. 3,0 Вт/кг маси тіла

128. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Сестра медична
b. Лікар фізичної та реабілітаційної медицини
c. Фізичний терапевт
*d. Терапевт мови та мовлення
e. Ерготерапевт

129. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Перша
b. Початкова
*c. Друга
d. Четверта
e. Третя

130. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Показники відповідають нормі
b. Рестриктивні порушення
c. Порушення змішаного типу
*d. Обструктивні порушення
e. -

131. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Освестрі
b. Шкалу Морса
*c. Монреальську шкалу
d. Шкалу Ешворта
e. Модифіковану шкалу Ренкіна

132. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Краш-синдром
b. Варіант нормального відновлення для даного періоду реабілітації
*c. Компартмент-синдром
d. Неконсалідований перелом
e. Не діагностоване поєднання перелому із травмою м'яких тканин гомілки

133. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
*a. Невропраксія
b. Невротмезис
c. Аксонотмезис
d. Перерізання
e. Розтягнення

134. Яке дослідження проводиться з метою визначення життєвої ємності легень, її складових та оцінки форсованого видиху?
a. Пікфлоуметрія
b. Вимірювання пікової швидкості видиху
c. Тест із затримкою дихання
d. Спірометрична проба з бронхолітиком
*e. Спірометрія

135. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція легкого ступеня
*b. Деменція середнього ступеня
c. Нормальна когнітивна функція
d. Легкий когнітивний розлад
e. Деменція тяжкого ступеня

136. Що є надійним прогностичним фактором щодо здатності дитини з церебральним паралічем самостійно пересуватися?
a. Збережені примітивні рефлекси
b. Повзання до 3-х років
*c. Здатність самостійно сидіти до 2-х років
d. Наявність спастичності
e. Передчасні пологи (до 32-х тижнів)

137. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Відведення у плечовому суглобі
b. Розгинання у ліктьовому суглобі
c. Згинання у плечовому суглобі
*d. Розгинання у променево-зап'ястковому суглобі
e. Згинання у променево-зап'ястковому суглобі

138. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Повний спокій і уникнення будь-яких фізичних вправ до операції
b. Прийом тільки знеболювальних препаратів для зменшення болю
c. Збільшення осьового навантаження на травмовану кінцівку
*d. Вправи для зміцнення м'язів навколо колінного суглоба
e. Накладання гіпсової пов'язки для іммобілізації коліна до операції

139. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Дзеркальної терапії
*b. Витяжіння
c. Позиціонування
d. Ізометричних терапевтичних вправ
e. Тейпування

140. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Неможливістю проковтнути звичайну кількість їжі
b. Вживанням тільки м'якої, напіврідкої їжі
c. -
d. Неможливістю приймати окремі види твердої їжі
*e. Вживанням тільки рідкої їжі (вільне)

141. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Баре
b. Хофмана
*c. Берга
d. Фукса-Розенталь
e. Менделя-Беккера

142. Хто очолює мультидисциплінарну реабілітаційну команду?
a. Фізичний терапевт
b. Психотерапевт
c. Психолог
d. Ерготерапевт
*e. Лікар фізичної та реабілітаційної медицини

143. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Нижньощелепний зліва
*b. Надбрівний рефлекс зліва
c. Корнеальний рефлекс справа
d. Надбрівний рефлекс справа
e. Кон'юнктивальний рефлекс справа

144. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Кілеподібної
b. Астматичної
c. Конічної
d. Циліндричної
*e. Діжкоподібної

145. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Індекс мобільності Рівермід
b. Тест FIM
*c. Тест Френчай
d. Модифіковану шкалу Ренкіна
e. Індекс Бартел

146. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Ізотонічні вправи для м'язів гомілки
*b. Ізометричні вправи для м'язів гомілки
c. Активні динамічні вправи для колінного суглоба
d. Пасивні вправи для колінного суглоба
e. Пасивні вправи для гомілковостопного суглоба

147. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на 2 тижні
b. 2 рази на тиждень
*c. 1 раз на тиждень
d. 1 раз на місяць
e. 1 раз на день

148. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
*a. Праворуч від пацієнта на одну сходинку нижче
b. Ліворуч від пацієнта на одну сходинку нижче
c. Праворуч від пацієнта на одну сходинку вище
d. Позаду від пацієнта
e. Ліворуч від пацієнта на одну сходинку вище

149. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Стимулючий
b. Інтактний
c. Нейтральний
*d. Пригнічуючий
e. -

150. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. MMSE
b. Шкалу Освестрі
c. Тест Берга
*d. Шкалу ASIA
e. Шкалу Морса

