1. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L5
b. L4
c. L2
*d. L3
e. L1

2. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Знижує глотковий тиск
b. Зменшує екскурсію верхнього стравохідного сфінктера
*c. Зменшує відкриття дихальних шляхів
d. Пригнічує перистальтику м'язів глотки
e. Зменшує екскурсію нижнього стравохідного сфінктера

3. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
a. Тест Берга
b. Мануальне м'язове тестування
*c. Модифікована шкала Ашфорта
d. Шкала Борга
e. Індекс Бартела

4. Якими є особливості поранень та їх реабілітаційного менеджменту під час катастроф та конфліктів?
a. Наявність чіткого маршруту руху пацієнтів
b. Найбільш часті одиничні поранення
c. Надання допомоги здійснюється переважно висококваліфікованими фахівцями
d. Чіткий документообіг гарантує зберігання та передачу необхідної інформації про характер поранення
*e. Часті інфекційні ускладнення

5. Хто з фахівців затверджує індивідуальний реабілітаційний план?
a. Фізичний терапевт
b. Ортезист-протезист
*c. Лікар ФРМ
d. Соціальний працівник
e. Ерготерапевт

6. Яка шкала найчастіше використовується для прогнозування результатів у реабілітації пацієнтів з інсультом?
a. FIM
*b. NIHSS
c. Індекс Бартела
d. MMSE
e. Шкала когнітивного функціонування Ранчо Лос Амігос

7. Який клінічний прояв є ознакою декомпенсації хронічної венозної недостатності на нижніх кінцівках?
a. Свербіж шкіри
b. Блідість шкірних покривів
c. Дерматит
*d. Трофічні виразки
e. Слабкість в кінцівках

8. Який стан є протипоказанням до призначення ботулінотерапії?
a. Фантомні болі
*b. Порушення нервово-м'язової передачі
c. Оромандибулярна дистонія
d. Мігрень
e. Нейропатичні болі

9. Яку структуру головного мозку лікар ФРМ оцінює під час обстеження функції зовнішнього дихання?
*a. Довгастий мозок
b. Мозочок
c. Середній мозок
d. Таламус
e. Проміжний мозок

10. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
a. Гіперстенічний
b. Нормостенічний
c. Мезоморфний
*d. Астенічний
e. Ендоморфний

11. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Пеннінгтона
b. Ашфорта
c. Модифікована шкала Ашфорта
d. Тард'є
*e. Вираженості екстрапірамідного тонусу

12. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
a. ВЕМ (Велоергометрія)
b. НМГ (нейроміографія)
c. КТ (комп'ютерна томографія)
*d. ММТ (мануальне м'язове тестування)
e. МРТ (магнітно-резонансна томографія)

13. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування ходьби із фізичною допомогою з одноточковою тростиною в правій руці пацієнта
b. Тренування самостійної ходьби із ходунками
c. Тренування самостійної ходьби з одноточковою тростиною в лівій руці пацієнта
*d. Тренування самостійної ходьби з одноточковою тростиною в правій руці пацієнта
e. Тренування ходьби з допомогою з одноточковою тростиною в лівій руці пацієнта

14. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
a. Міогенна
*b. Артрогенна
c. Неврогенна
d. Тендогенна
e. Десмогенна

15. Вкажіть назву контрактури, утвореної паталогічно зміненим долонним апоневрозом.
a. Псевдом'язова
b. Дерматогенна
*c. Дюпюїтрена
d. Фолькмана
e. Неврогенна

16. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. -
b. Затримка психічного розвитку
c. Спастичний парапарез
d. Контрактури
*e. Епілептичний напад

17. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення когнітивних функцій
*b. Менеджмент спастичності
c. Сенсорну інтеграцію
d. Відновлення балансу
e. Відновлення м'язової сили

18. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
a. Нормальний процес відновлення
b. Несвоєчасно встановлене пошкодження м'язів, що розгинають ліву кисть
*c. Пошкодження нерва
d. Неякісна реабілітація
e. Суглобова контрактура променево-зап'ясткового суглобу

19. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Шкали Фугл-Мейєра
b. Проби Ромберга
c. Індексу Бартел
d. Шкали ASIA
*e. Тесту Альберта

20. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижена реактивність парасимпатичної нервової системи
b. Підвищений тонус симпатичної нервової системи
c. Знижений тонус симпатичної нервової системи
*d. Підвищена реактивність парасимпатичної нервової системи
e. Знижений тонус парасимпатичної нервової системи

21. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення розгинання пальців стопи
b. Порушення ходьби на "п'ятках"
c. Порушення згинання у лівому колінному суглобі
*d. Порушення ходьби на "носках"
e. Порушення згинання пальців стопи

22. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення опори на п'ятку
b. Покращення ходьби
*c. Полегшення гігієни періанальної зони
d. Полегшення під час носіння взуття
e. Покращення функції сидіння

23. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Мобілізація рубця
b. Тактильна стимуляція
c. Позиціонування
*d. Компресійна терапія
e. Ідеомоторні вправи

24. Що вважають заключним етапом фізичної реабілітації?
a. Обстеження й аналіз отриманої інформації та складання індивідуальної програми фізичної реабілітації
b. Встановлення психоемоційного контакту з дитиною та батьками
c. Прогнозування оптимального покращення функціонування
d. Безпосереднє втручання, виконання програми
*e. Контроль, який передбачає визначення ефективності

25. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 60-80/хв
*b. 100-120/хв
c. 120-140/хв
d. 80-100/хв
e. 40-60/хв

26. Що включає в себе оцінювання менеджменту у фізичній та реабілітаційній медицині?
a. Оцінку стану здоров'я пацієнта
*b. Аналіз ефективності використання ресурсів
c. Оцінку якості та доступності послуг
d. Аналіз фінансової ефективності лікування
e. Визначення плану реабілітації

27. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
*a. Низький
b. Високий
c. Дуже високий
d. Помірний
e. Середній

28. Як в структурі МКФ позначаються категорії компонентів "Фактори навколишнього середовища"?
a. Літерою "b"
b. Цифрою 7
c. Цифрою 12
d. Літерою "d"
*e. Літерою "e"

29. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
*a. Є обов'язковою
b. Не є обов'язковою
c. -
d. В залежності від часу втрати свідомості
e. За бажанням

30. До якого виду реабілітаційних заходів належить налаштування середовища на роботі та вдома?
a. Фізична терапія
b. Нейропсихофізіологічні втручання
c. Медичні втручання
d. Нутритивна терапія
*e. Ерготерапія

31. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Клапана сечоводів
b. Поздовжніх м'язів уретри
c. Детрузора сечового міхура
d. Внутрішнього сфінктера сечового міхура
*e. Зовнішнього сфінктера сечового міхура

32. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Ручний масаж
b. Суглобова гра
c. Терапевтичні вправи з пасивним розтягом
*d. Постізометрична релаксація
e. Мобілізація натягом

33. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
*a. Ходьба з фізичною підтримкою іншої особи
b. Самостійна ходьба з опорою на тростину
c. Переміщення на візку
d. Ходьба без допоміжних засобів пересування
e. Ходьба тільки під візуальним контролем іншої особи

34. Який показник є свідченням економізації фізіологічних функцій організму у відповідь на регулярні тренування?
a. Тахікардія під час навантаження
b. Брадикардія під час навантаження
*c. Брадикардія в стані спокою
d. Тахікардія в стані спокою
e. Збільшення ударного об'єму лівого шлуночка у спокої

35. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
*a. Збільшити дистанцію ходьби пацієнта до 500 метрів без допомоги протягом 6-ти місяців
b. Навчити пацієнта ходити з використанням тростини протягом 3-х днів
c. Забезпечити пацієнту комфорт під час пересування
d. Поліпшити ходьбу пацієнта до кінця тижня
e. Відновити повну мобільність пацієнта протягом 1-го місяця

36. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Рентгенографію кисті
*b. МРТ шийного відділу хребта
c. Рентгенографію шийного відділу хребта
d. Ультразвукове обстеження плеча
e. Електронейроміографію

37. Який із засобів найчастіше використовується під час оцінки активності повсякденного життя?
*a. Індекс Бартела
b. Шкала Берга
c. Мануальне м'язове тестування
d. Тест 6-хвилинної ходьби
e. Box and block test

38. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Операція з подовження сухожилля зап'ястка
b. Артродез зап'ястка
c. Призначення терапевтичних вправ на розтягнення м'яких тканин
d. Збільшення дози анальгетиків
*e. Хірургічна декомпресія

39. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
a. Малу
*b. Максимальну
c. Залежну від болю
d. Толерантну
e. Помірну

40. Що визначається як максимальний стимул під час дослідження нервової провідності протягом електронейроміографії?
a. Будь-який стимул, який перевищує пороговий стимул
b. Найвища інтенсивність подразника, яку може перенести пацієнт
*c. Стимул, за межами якого не відбувається подальшого збільшення викликаної амплітуди
d. Стимул, за межами якого відбувається подальше збільшення викликаної амплітуди
e. Стимул, який на 20-30% перевищує порогову стимуляцію

41. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення м'язового тонусу
b. Відновлення м'язової сили
*c. Відновлення балансу (статичного та динамічного)
d. Відновлення кардіореспіраторної витривалості
e. Відновлення когнітивних функцій

42. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Надати горизонтальне положення
b. Ввести знеболювальний препарат для зняття головного болю
*c. Замінити катетер і спустити сечу із сечового міхура
d. Ввести петлевий діуретик
e. Ввести гіпотензивний препарат для зниження артеріального тиску

43. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Спастичність і гіперрефлексія у кінцівках
b. Поява бульбокавернозного рефлексу
*c. Арефлексія нижче рівня ураження
d. Зниження артеріального тиску, збільшення частоти дихання, пульсу
e. Кома

44. Укажіть побічний (передбачуваний) ефект під час проведення анаеробних тренувань.
a. Зниження рівня ШОЕ
b. Підвищення вмісту холестерину в крові
*c. Вироблення молочної кислоти
d. Збільшення жирових відкладень
e. Підвищення рівня ШОЕ

45. Яка шкала використовується для оцінки когнітивного статусу пацієнта?
a. GCS
b. FIM
*c. MMSE
d. HADS
e. FOUR

46. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Дисфонія
b. Алалія
*c. Дизартрія
d. Вербальна апраксія
e. Афазія

47. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 2 тижні
b. 4 тижні
c. 12 тижнів
*d. 6 тижнів
e. 14 тижнів

48. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Медіальне відхилення 1 плеснової кістки
b. Метатарзалгія
c. Карпальний тунельний синдром
d. Тарзальний тунельний синдром
*e. Плантарний фасциїт

49. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні розгинання шиї та голови, повертання вправо
b. У направленні розгинання шиї та голови, бокового згинання вправо
c. У направленні згинання шиї та голови, повертання вправо
*d. У направленні згинання шиї та голови, бокового згинання вліво
e. У направленні повертання вправо шиї та голови, нахил вправо

50. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Летунова
b. Вальсальви
c. Флека
d. Штанге
*e. Мартіне-Кушелевського

51. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи для мімічних м'язів
b. Вправи на силу м'язів верхніх кінцівок
c. Дозована ходьба
*d. Вправи з напівсферою
e. Дихальні вправи

52. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
*a. Гіпералгезія
b. Алодинія
c. Парестезія
d. Дизестезія
e. Гіперестезія

53. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. T12-L2
b. L2-L3
c. С1-C2
d. T1-T2
*e. С5-C7

54. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
a. Гіпотонічного
b. Дистонічного
c. Східчастого
d. Нормотонічного
*e. Гіпертонічного

55. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Затяжний характер процесів відновлення
b. Помірне фізичне навантаження
c. Адекватна переносимість фізичного навантаження
d. Недостатнє фізичне навантаження
*e. Надмірне фізичне навантаження

56. Який провокаційний тест буде інформативним для діагностики уражень крижово-клубових суглобів?
*a. FABER
b. Crush
c. TUG
d. Pivot shift
e. Тест болісної дуги

57. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Протизапальна терапія
b. Протисудомна терапія
c. Зниження моторної збудливості
*d. Аналгезія
e. -

58. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
*b. Тендогенний
c. Міогенний
d. Десмогенний
e. Артрогенний

59. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
a. 50 Вт
b. 75 Вт
c. 100 Вт
*d. 25 Вт
e. 150 Вт

60. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала Ашворта
b. Шкала Борга
c. Шкала NIHSS
d. Тест Берга
*e. Індекс Бартела

61. Які компоненти пам'яті оцінюються під час тестування?
*a. Засвоєння, збереження, відтворення
b. Емоційна пам'ять, збереження, відтворення
c. Спостереження, відтворення, вивчення
d. Вивчення, відтворення, підсвідома пам'ять
e. Засвоєння, моторна пам'ять, відтворення

62. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
*a. Преднізолон
b. Диметилсульфоксид для місцевого застосування
c. Баклофен
d. Ібупрофен
e. -

63. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Обсесивний
b. Астенічний
c. Паранояльний
*d. Астено-депресивний
e. Істеричний

64. Як впливає вестибулярне навантаження на тонус м'язів?
*a. Збільшує тонус
b. -
c. Знижує тонус
d. Закономірність впливу не з'ясована
e. Не впливає

65. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
a. Пацієнт та його оточення
*b. Кожен фахівець з реабілітації
c. Фізичний терапевт
d. Лікар ФРМ
e. Безпосередньо сам пацієнт

66. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Верхнього заднього зубчастого м'яза
b. Трапецієподібного м'яза
c. Найширшого м'яза спини
d. Великого ромбоподібного м'яза
*e. М'яза-випрямляча хребта

67. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
a. Тренування на біговій доріжці з підтримкою ваги тіла
b. Використання ортезів на нижні кінцівки
c. Тренування з використанням ходунків
d. Вправи на стійкість і рівновагу
*e. Тренування ходьби в природних умовах перебування пацієнта

68. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Вправи на розвиток пам'яті та концентрації уваги
b. Бобат-терапію
c. Тренування рухових навичок та умінь
*d. Вправи на рівновагу
e. Тренування навичок самообслуговування

69. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Таламус
b. Гіпоталамус
c. Базальні ганглії
*d. Мозочок
e. Прецентральна звивина кори великих півкуль

70. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 75 Вт
b. 25 Вт
c. 150 Вт
*d. 50 Вт
e. 100 Вт

71. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Зменшення задишки, очищення дихальних шляхів і тренування скелетних м'язів
b. Постійного моніторингу дихальних і гемодинамічних показників
c. Нормалізації дихання, збільшення сили дихальних м'язів, збільшення екскурсії грудної клітки
d. Проведення активних вправ для кінцівок, тулуба, вправи для поліпшення повсякденної активності
*e. Оптимізація легеневої вентиляції, вентиляційно-перфузійного співвідношення та попередження виникнення ускладнень

72. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Когнітивне оцінювання
b. Оцінювання умов праці
c. Оцінювання соціального статусу
d. Оцінювання функції ковтання
*e. Оцінювання патерну дихання

73. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна легенева недостатність
b. Хронічна венозна недостатність
*c. Лімфедема
d. Хронічна серцева недостатність
e. Бешихове запалення

74. Для обстеження пацієнта лікар призначив проведення теппінг-тесту. З якою метою було призначено дослідження?
a. Визначення функціонального стану сенсорних систем
b. Визначення вестибулярної стійкості
*c. Визначення функціонального стану нервово-м'язового апарату
d. Визначення координації рухів
e. Визначення стану м'язового тонусу

75. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
*a. Відновлення
b. Паліативної допомоги
c. Адаптації
d. Профілактики
e. Навчання

76. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Направлення пацієнта на консультацію до лікаря-кардіолога
b. Бинтування нижніх кінцівок
*c. Надягання абдомінального бандажу перед переміщенням
d. Перед переміщенням призначення дихальних вправ
e. Перенесення спроби переміщення на більш віддалені терміни після стабілізації артеріального тиску

77. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Не знімаючи гіпсової лонгети, позиціонувати руку на рівні серця
b. Зняти гіпсову пов'язку та позиціонувати руку нижче рівня тулуба
*c. Зняти гіпсову пов'язку та позиціонувати руку на рівні серця
d. Не знімаючи гіпсової лонгети, позиціонувати руку нижче рівня тулуба
e. Негайно провести лімфодренажний масаж

78. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
a. Реагування
b. Прогнозування
c. Відновлення
d. Пом'якшення наслідків
*e. Готовності

79. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
*a. М'язова контрактура
b. Псевдом'язова контрактура
c. Кістковий анкілоз
d. Фібротична контрактура
e. Десмогенна контрактура

80. Що з нижченаведеного належить до анаеробних вправ?
a. Ранкова гігієнічна гімнастика
b. Терапевтичні вправи на велотренажері середньої інтенсивності
c. Вправи на координацію
d. Нордична ходьба
*e. Розгинання тулуба із положення лежачи на животі

81. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
a. Радикулопатія
b. Аксональне ураження
c. Міопатія
d. Нейротмезис
*e. Демієлінізація

82. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Сенсорна хода
b. Геміплегічна/геміпаретична хода
c. Невропатична хода
d. Міопатична хода
*e. Паркінсонічна хода

83. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Кардіореспіраторний тест із фізичним навантаженням
*b. Тест з 6-хвилинною ходьбою
c. Дослідження трансфер-фактора для оксиду вуглецю
d. Спірометрія
e. Плетизмографія

84. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Асистент фізичного терапевта
b. Фізичний терапевт
c. Соціальний працівник
*d. Ерготерапевт
e. Лікар ФРМ

85. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 150-160/хв
b. 116-124/хв
c. 130-140/хв
*d. 98-112/хв
e. 104-124/хв

86. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
a. Відновлення балансу
b. Адаптація до мовних порушень
*c. Профілактика ускладнень
d. Відновлення когнітивних функцій
e. Відновлення м'язової сили

87. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Інтенсивно-тренуючий
b. Вільний
*c. Щадний
d. Тренуючий
e. Щадно-тренуючий

88. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
a. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
b. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
*c. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
d. -
e. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз

89. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
*a. Милиці
b. Чотирьохопорну палицю
c. Палицю з рухомою опорою
d. Стандартну одноопорну палицю
e. Ходунки

90. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. Пацієнту надано рекомендації щодо облаштування житла
*b. У пацієнта відсутні пролежні, застійні пневмонії
c. Відсутність змін реабілітаційного прогнозу при наданні допомоги
d. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
e. -

91. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
b. С5
c. С8
*d. С6
e. С4

92. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Порушення ритму за типом екстрасистолії
*b. Зміщення сегмента ST нижче ізолінії на 2 мм
c. Деформація QRS комплексу
d. Скорочення інтервалів PQ, QT
e. AV-блокада Мобітц 2

93. Укажіть найпоширеніший стандартизований метод оцінювання афазії.
a. Глобальна афазійна шкала (Global Aphasia Rating Scale)
b. Шкала Хокінса (Hokin's Scale)
c. Шкала оцінки афазії Ріттера (Ritter Scale for Aphasia Rating)
d. Шкала Фрідмана (Friedman Scale)
*e. Бостонська діагностична шкала афазії (Boston Diagnostic Aphasia Examination)

94. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Нейропатична хода
b. Паркінсонічна хода
c. Гіперкінетична хода
*d. Міопатична хода
e. Геміплегічна/геміпаретична хода

95. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Балістичний
*b. Активний
c. Динамічний
d. Пасивний
e. Постізометрична релаксація

96. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
*a. 30:2
b. 5:1
c. 5:2
d. 15:2
e. 10:1

97. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
a. Лежачи на клині з піднятим лівим плечем на подушці з головою нижче таза
b. Лежачи з піднятим правим плечем на подушці та головою в одній площині з тазом
c. Лежачи на животі з піднятим лівим плечем на подушці та головою в одній площині з тазом
d. Лежачи на клині з піднятим лівим плечем на подушці з головою вище таза
*e. Лежачи на клині з піднятим правим плечем на подушці з головою нижче таза

98. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
*a. Передньої хрестоподібної зв'язки
b. Колатеральної зв'язки
c. Задньої хрестоподібної зв'язки
d. Латерального меніска
e. Медіального меніска

99. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Менеджмент спастичності
*b. Менеджмент порушень ковтання
c. Відновлення м'язової сили
d. Сенсорну інтеграцію
e. Відновлення когнітивних функцій

100. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Великого круглого
b. Підостьового
*c. Надостьового
d. Малого круглого
e. Дельтоподібного

101. Які складові постановки цілей в реабілітації за форматом SMART?
a. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
b. Комплексні, вимірювані, досяжні (реалістичні), значимі (релевантні), обмежені в часі
c. Конкретні, мотивуючі, досяжні (реалістичні), значимі (релевантні), обмежені в часі
d. Комплексні, цілісні (холістичні), досяжні (реалістичні), значимі (релевантні), командні
*e. Конкретні, вимірювані, досяжні (реалістичні), значимі (релевантні), обмежені в часі

102. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Заняття йогою
b. Використання ультразвукової терапії
c. Використання нестероїдних протизапальних препаратів
d. Використання теплової терапії
*e. Регулярні фізичні вправи низької інтенсивності

103. Що належить до зовнішніх критеріїв дозування фізичних вправ?
a. Настрій під час процедури
b. Ознаки втоми
c. Показники ЧСС
d. Економічні витрати
*e. Обсяг, інтенсивність

104. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
a. Стопний тест Вестфаля
*b. Проба на діадохокінез
c. Оцінювання ознаки Стюарта-Холмса
d. Проба Рінне
e. Проба Нойка-Ганева

105. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
a. М'язів верхньої частини тулуба та шиї
*b. Підколінних сухожиль і нижньої частини тулуба
c. М'язів шиї, плечей і верхньої частини спини
d. Ахіллового сухожилля
e. Підколінних сухожиль

106. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
*a. Соматометричний
b. Ультразвуковий
c. Соматоскопічний
d. Соматографічний
e. Рентгенологічний

107. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
*a. На рівні пупка
b. У зоні передньої черевної стінки, яка найбільш випинає
c. У міжлопатковому просторі на рівні верхнього кута лопатки
d. На 2-3 см нижче від пупка
e. На внутрішній поверхні стегна

108. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
a. -
b. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво
*d. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
e. Мобілізація за рахунок натискання пальцями лікаря на остисті відростки в фазі вдиху в направленні розгинання

109. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Лопатки
b. Гомілки
c. П'ятки
*d. Крижова кістка
e. Сідниці

110. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін у толерантності під час повсякденної діяльності
b. Відсутність змін ударного об'єму та зниження системного опору судин
c. Відсутність змін ударного об'єму
d. Погіршення VO_2max, але збільшення швидкості ходьби
*e. Покращення VO_2max

111. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Спазм артерій головного мозку
b. Епідуральний крововилив
c. Гідроцефалія
d. Забій головного мозку
*e. Дифузне аксональне ураження

112. Хто є найважливішим членом мультидисциплінарної реабілітаційної команди?
a. Лікар ФРМ
b. Фізичний терапевт
c. Ерготерапевт
d. Психотерапевт
*e. Пацієнт

113. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Протези
b. Милиці передплічні
c. Тростини та палиці для ходіння
d. Ортопедичне взуття
*e. Ортези

114. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
*a. До 9 місяців
b. До 18 місяців
c. До 1 місяця
d. До 6 місяців
e. До 3 місяців

115. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Бімануальна терапія
*b. Дзеркальна терапія
c. Терапія обмеженням руху
d. Еластичне бинтування кукси
e. Ерготерапія

116. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Антиаритмічна терапія
b. Знеболення
*c. Дефібриляція
d. Вагусні проби
e. Електростимуляція

117. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Східчастого
b. Гіпотонічного
*c. Дистонічного
d. Нормотонічного
e. Гіпертонічного

118. Якою є кіркова регуляція спінальних центрів сечовиділення?
*a. Двобічною
b. Однобічною гомолатеральною
c. Однобічною контрлатеральною
d. Правобічною
e. Лівобічною

119. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Тиреотоксичний криз
b. Симпато-адреналовий криз
c. Гострий розлад мозкового кровообігу
d. Транзиторна ішемічна атака
*e. Автономна дисрефлексія

120. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Ходьба та пересування
b. Комунікації
c. Спілкування
d. Порушення мови та мовлення
*e. Життя у спільноті, соціальне та громадське життя

121. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Збільшення бази опори, таким чином збільшуючи стабільність і рівновагу
b. Компенсації слабкості середнього сідничного м'яза
c. Зменшення бази опори, таким чином збільшуючи стабільність і рівновагу
*d. Зменшення сили навантаження на кульшовий суглоб
e. Допомоги в сенсорному зворотному зв'язку або скануванні середовища

122. Яке показання до проведення постурального дренажу бронхів?
a. Остеохондроз як супутня патологія у випадку вертеброгенної опосередкованості
*b. Застій секрету в бронхіальному дереві
c. Кровохаркання
d. Біль в ділянці грудної клітки
e. -

123. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
a. Стимуляція інтерференційним струмом (IFC)
*b. Функціональна електростимуляція (FES)
c. Короткохвильова діатермія (SWD)
d. Черезшкірна електрична нервова стимуляція (TENS)
e. -

124. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
*a. Адіадохокінез
b. Атаксія
c. Дисфагія
d. Дисметрія
e. Дизартрія

125. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
*a. Компресійні переломи хребців
b. Затримка статевого дозрівання
c. Ожиріння
d. Підвищення рівня глюкози в крові
e. Затримка росту

126. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
*a. Пневмонія
b. ТЕЛА
c. Пролежнева інфекція
d. Ниркова недостатність
e. Сепсис

127. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 4,0 Вт/кг маси тіла
*b. 3,0 Вт/кг маси тіла
c. 5,0 Вт/кг маси тіла
d. 2,0 Вт/кг маси тіла
e. 1,0 Вт/кг маси тіла

128. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Лікар фізичної та реабілітаційної медицини
b. Сестра медична
*c. Терапевт мови та мовлення
d. Фізичний терапевт
e. Ерготерапевт

129. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
a. Початкова
b. Третя
c. Перша
*d. Друга
e. Четверта

130. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. Рестриктивні порушення
b. -
c. Порушення змішаного типу
*d. Обструктивні порушення
e. Показники відповідають нормі

131. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Шкалу Освестрі
*b. Монреальську шкалу
c. Модифіковану шкалу Ренкіна
d. Шкалу Морса
e. Шкалу Ешворта

132. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Не діагностоване поєднання перелому із травмою м'яких тканин гомілки
*b. Компартмент-синдром
c. Варіант нормального відновлення для даного періоду реабілітації
d. Неконсалідований перелом
e. Краш-синдром

133. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Розтягнення
b. Аксонотмезис
c. Перерізання
*d. Невропраксія
e. Невротмезис

134. Яке дослідження проводиться з метою визначення життєвої ємності легень, її складових та оцінки форсованого видиху?
a. Пікфлоуметрія
*b. Спірометрія
c. Спірометрична проба з бронхолітиком
d. Тест із затримкою дихання
e. Вимірювання пікової швидкості видиху

135. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
a. Деменція тяжкого ступеня
*b. Деменція середнього ступеня
c. Нормальна когнітивна функція
d. Деменція легкого ступеня
e. Легкий когнітивний розлад

136. Що є надійним прогностичним фактором щодо здатності дитини з церебральним паралічем самостійно пересуватися?
a. Збережені примітивні рефлекси
b. Повзання до 3-х років
*c. Здатність самостійно сидіти до 2-х років
d. Наявність спастичності
e. Передчасні пологи (до 32-х тижнів)

137. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Згинання у променево-зап'ястковому суглобі
b. Згинання у плечовому суглобі
c. Відведення у плечовому суглобі
d. Розгинання у ліктьовому суглобі
*e. Розгинання у променево-зап'ястковому суглобі

138. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
a. Збільшення осьового навантаження на травмовану кінцівку
*b. Вправи для зміцнення м'язів навколо колінного суглоба
c. Повний спокій і уникнення будь-яких фізичних вправ до операції
d. Накладання гіпсової пов'язки для іммобілізації коліна до операції
e. Прийом тільки знеболювальних препаратів для зменшення болю

139. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
a. Позиціонування
b. Тейпування
c. Ізометричних терапевтичних вправ
d. Дзеркальної терапії
*e. Витяжіння

140. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
a. Неможливістю проковтнути звичайну кількість їжі
b. -
c. Неможливістю приймати окремі види твердої їжі
*d. Вживанням тільки рідкої їжі (вільне)
e. Вживанням тільки м'якої, напіврідкої їжі

141. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Фукса-Розенталь
b. Менделя-Беккера
c. Баре
*d. Берга
e. Хофмана

142. Хто очолює мультидисциплінарну реабілітаційну команду?
a. Психолог
*b. Лікар фізичної та реабілітаційної медицини
c. Психотерапевт
d. Фізичний терапевт
e. Ерготерапевт

143. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Надбрівний рефлекс справа
b. Кон'юнктивальний рефлекс справа
*c. Надбрівний рефлекс зліва
d. Корнеальний рефлекс справа
e. Нижньощелепний зліва

144. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
*a. Діжкоподібної
b. Астматичної
c. Кілеподібної
d. Циліндричної
e. Конічної

145. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Індекс Бартел
b. Модифіковану шкалу Ренкіна
*c. Тест Френчай
d. Тест FIM
e. Індекс мобільності Рівермід

146. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Пасивні вправи для колінного суглоба
b. Пасивні вправи для гомілковостопного суглоба
c. Активні динамічні вправи для колінного суглоба
d. Ізотонічні вправи для м'язів гомілки
*e. Ізометричні вправи для м'язів гомілки

147. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на 2 тижні
b. 1 раз на день
c. 1 раз на місяць
d. 2 рази на тиждень
*e. 1 раз на тиждень

148. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
*a. Праворуч від пацієнта на одну сходинку нижче
b. Ліворуч від пацієнта на одну сходинку нижче
c. Праворуч від пацієнта на одну сходинку вище
d. Позаду від пацієнта
e. Ліворуч від пацієнта на одну сходинку вище

149. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Стимулючий
b. Інтактний
c. -
d. Нейтральний
*e. Пригнічуючий

150. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
a. Шкалу Освестрі
b. MMSE
c. Тест Берга
*d. Шкалу ASIA
e. Шкалу Морса

