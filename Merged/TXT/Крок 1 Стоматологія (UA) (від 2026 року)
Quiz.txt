1. Під час огляду п'ятирічної дитини лікарем-стоматологом встановлено діагноз: епідемічний паротит. Який механізм передачі цього захворювання?
a. Контактно-побутовий
b. Трансмісивний
c. Фекально-оральний
*d. Повітряно-крапельний
e. Парентеральний

2. Під час дослідження каріотипу п'ятирічного хлопчика виявлено 46 хромосом. Одна з хромосом 15-ої пари довша від звичайної, тому що до неї приєднана ділянка хромосоми з 21-ої пари. Який вид мутації має місце в цього хлопчика?
a. Поліплоїдія
b. Делеція
*c. Транслокація
d. Інверсія
e. Дуплікація

3. Юнаку 20-ти років з метою профілактики було введено анатоксин. Проти якого з вказаних захворювань проводилося щеплення?
a. Менінгіт
*b. Дифтерія
c. Скарлатина
d. Туберкульоз
e. Коклюш

4. При інтенсивній фізичній роботі в м'язах накопичується молочна кислота. Який фермент здійснює утворення молочної кислоти з пірувату при анаеробному гліколізі?
a. Піруваткарбоксилаза
b. Альдолаза
c. Піруватдегідрогеназа
*d. Лактатдегідрогеназа
e. Фосфофруктокіназа

5. У пацієнта спостерігається алергічна реакція, яка супроводжується свербежем, набряками та почервоніннями шкіри. Укажіть біогенний амін, надлишкове накопичення якого в зонах запалення призводить до розвитку алергічних реакцій.
a. Адреналін
b. Дофамін
*c. Гістамін
d. Серотонін
e. Мелатонін

6. У пацієнта карієс ускладнився пульпітом, що супроводжувався нестерпним болем. Укажіть основну причину виникнення цього болю при запаленні пульпи.
a. Проліферація
b. Ішемія
*c. Ексудація
d. Первинна альтерація
e. Еміграція лейкоцитів

7. При бактеріологічному обстеженні групи хворих із карієсом зубів були виділені різні мікроорганізми. Якому з наведених нижче мікроорганізмів належить провідна роль у виникненні карієсу у цих хворих?
a. St. salivarius
b. Staphylococcus aureus
c. Borellia buccalis
d. Candida albicans
*e. Streptococcus mutans

8. Початок процесу транскрипції стає можливим за умови приєднання фермента ДНК-залежної-РНК-полімерази до певної ділянки молекули ДНК. Як називають цю ділянку ДНК?
a. Репресор
*b. Промотор
c. Регулятор
d. Супресор
e. Термінатор

9. У пацієнта віком 28 років перелом нижньої щелепи призвів до кровотечі з нижньої коміркової артерії. Гілка якої артерії ушкоджена?
*a. Верхньощелепної
b. Підборідної
c. Зовнішньої сонної
d. Внутрішньої сонної
e. Лицевої

10. П'ятирічний пацієнт скаржиться на сильний головний біль та блювання. Об'єктивно встановлено: ригідність м'язів потилиці, блювання без нудоти, герпетичний висип на обличчі, гарячка. Бактеріологічне дослідження якого біологічного матеріалу необхідне для підтвердження попереднього діагнозу менінгіт?
a. Виділення уринокультур N. meningitidis
b. Виділення бактерій N. meningitidis зі слизової оболонки сечостатевої системи
c. Блювання
d. Виділення копрокультур N. meningitidis
*e. Спинномозкової рідини

11. Під час огляду порожнини рота пацієнта лікар-стоматолог виявив каріозну порожнину на поверхні другого моляра, яка звернена до першого моляра. Яка поверхня коронки уражена?
a. Facies vestibularis
b. Facies occlusalis
c. Facies distalis
d. Facies lingualis
*e. Facies mesialis

12. Під час приготування мазка із зубного нальоту і фарбування його за методом Грама студент під час мікроскопії знайшов різноманітні мікроорганізми фіолетового і рожевого кольорів. Який структурний компонент мікроорганізму зумовлює різне сприйняття барвників?
a. Цитоплазма
b. Рибосоми
c. Внутрішній периплазматичний простір
d. Цитоплазматична мембрана
*e. Клітинна стінка

13. Для дослідження кровотоку лікар встановив датчик приладу в ділянці sulcus bicipitalis medialis. Яку судину обстежує лікар?
a. A) ulnaris
*b. A) brachialis
c. A) radialis
d. A) axillaris
e. A) profunda brahii

14. Під час обстеження жінки віком 35 років діагностовано запалення верхньощелепного нерва. Через який анатомічний отвір виходить цей нерв із порожнини черепа?
a. Яремний
b. Клинно-піднебінний
*c. Круглий
d. Остистий
e. Овальний

15. Чоловіку віком 26 років після проведення оперативного втручання призначено знеболення морфіном. Через деякий час знеболювальний ефект препарату став нижчим, пацієнт просив повторних ін'єкцій. Після відміни препарату у нього різко погіршився настрій, виникло прискорене серцебиття, зниження АТ, з'явилися підвищене потовиділення і нудота. Який патологічний стан виник у пацієнта у зв'язку з відміною препарату?
a. Ідіосинкразія
b. Антагонізм
*c. Абстиненція
d. Синергізм
e. Кумуляція

16. У посіві гною з фурункула знайдено кулястої форми мікроорганізми, розташовані у вигляді "грона винограду". Які мікроби виявлено?
*a. Стафілококи
b. Диплококи
c. Тетракоки
d. Мікрококи
e. Стрептококи

17. У хлопчика виявлено аномалії лицевої частини черепа, зокрема гіпоплазію верхньої щелепи, високе піднебіння та неправильний ріст зубів. За допомогою цитогенетичного методу встановлено каріотип (47, ХУ, 21+). Який патологічний синдром спостерігається в пацієнта?
a. Шерешевського-Тернера
*b. Дауна
c. Патау
d. Едвардса
e. Клайнфельтера

18. У семирічного хлопчика з'явився біль та набряк у горлі, субфебрильна температура тіла протягом двох тижнів. Під час обстеження виявлено: гепатоспленомегалія та збільшення лімфатичних вузлів. З ротоглотки пацієнта виділений вірус родини Herpesviridae, що викликає проліферацію В-лімфоцитів. Який вірус, найімовірніше, спричинив захворювання?
a. Вірус кору
*b. Вірус Епштейн-Барр
c. ВІЛ
d. Вірус простого герпесу тип 2
e. Вірус Коксакі А

19. У західних регіонах Європи майже половина всіх вроджених вад розвитку припадає на тих новонароджених, яких було зачато в період інтенсивного застосування в цих районах пестицидів. Наслідком якого впливу є такі хворобливі стани дітей?
*a. Тератогенний
b. Мутагенний
c. Малігнізація
d. Механічний
e. Канцерогенний

20. Під час огляду вагітної пацієнтки на слизовій оболонці порожнини рота стоматолог виявив три округлі утворення, які з'явилися 3 дні тому, з червоним обідком, поверхня їх біло-сірого кольору до 1 см у діаметрі. Який патологічний стан виник у пацієнтки?
a. Катаральний стоматит
b. Гангренозний стоматит
c. Виразково-некротичний стоматит
d. Лейкоплакія
*e. Афтозний стоматит

21. Пацієнту діагностовано фурункульоз нижньої губи. Прийнято рішення провести висікання вени з метою попередження розповсюдження запального процесу на печеристу пазуху. Яку вену висікають в цьому разі?
a. Зовнішню яремну
b. Лицеву
c. Поперечну вену лиця
d. Підборідну
*e. Кутову

22. Юнаку віком 18 років з акне призначено доксицикліну гідрохлорид. Які застереження повинен дати лікар пацієнту в разі застосування цього лікарського засобу?
*a. Уникати тривалого перебування на сонці
b. Курс лікування не повинен перевищувати тиждень
c. Не приймати разом із вітамінними препаратами
d. Приймати перед їжею
e. Запивати великою кількістю рідини, бажано молоком

23. Укажіть серологічну реакцію, для проведення якої необхідні 5 інгредієнтів: антиген, антитіло і комплемент (перша система), еритроцити барана та гемолітична сироватка (друга система).
a. Нейтралізації
b. Преципітації
c. Пасивної (непрямої) гемаглютинації
d. Гальмування гемаглютинації
*e. Зв'язування комплементу

24. Пацієнта шпиталізовано з важким загальним станом, високою температурою та утрудненим диханням. Під час бактеріоскопічного дослідження матеріалу із зіву та дихальних шляхів попередньо діагностовано дифтерійний круп. Який метод фарбування застосовано в цьому разі?
a. Циль-Нільсена
b. Ожешки
c. Пешкова
d. Гінса-Буррі
*e. Нейссера

25. До інфекційного відділення лікарні шпиталізована жінка віком 25 років із діагнозом: шигельоз. Лабораторними дослідженнями встановлено, що збудниками є Entamoeba histolytica. Який препарат показаний пацієнтці?
a. Рифампіцин
b. Хінгамін
c. Бензилпеніциліну натрієва сіль
d. Ізоніазид
*e. Метронідазол

26. Пацієнт звернувся зі скаргами на болі, почервоніння слизової оболонки ротової порожнини та припухлість ясен. Лікар-стоматолог встановив діагноз: герпетичний гінгівостоматит. Який вірус викликав це захворювання в пацієнта?
a. Простого герпесу тип 2
b. Епштейна-Барр
c. Цитомегалії
*d. Простого герпесу тип 1
e. Оперізуючого лишаю

27. Який тип дроблення характерний для зиготи людини?
a. Неповне, нерівномірне, синхронне
*b. Повне, нерівномірне, асинхронне
c. Неповне, рівномірне, асинхронне
d. Повне, асинхронне
e. Неповне, синхронне

28. У дитини вроджений імунодефіцит. Уражений клітинний імунітет, що зумовлює часті вірусні інфекції. Порушеннями в якому органі це, найімовірніше, викликано?
a. Піднебінних мигдаликах
*b. Тимусі
c. Червоному кістковому мозку
d. Селезінці
e. Лімфатичних вузлах

29. У трирічної дитини впродовж 6-ти місяців розвинулася деформація обличчя в результаті симетричного збільшення об'єму обох кутів нижньої щелепи. Мікроскопічно спостерігається: між кістковими балками розташовується сполучна тканина з великою кількістю судин і примітивними кістковими балочками. Який патологічний стан виник у дитини?
a. Гранулююча кіста
b. Остеобластокластома
c. -
*d. Херувізм
e. Еозинофільна гранульома

30. У жінки віком 59 років лікар встановив діагноз: гострий герпетичний стоматит. Який з наведених лікарських засобів можна застосувати як етіотропне лікування?
a. Обліпихова олія
b. Драже діазоліну
c. Розчин анестезину в соняшниковій олії
*d. Мазь ацикловір
e. Ін'єкції бензилпеніциліну

31. У людини клітини епітелію ротової порожнини активно діляться шляхом мітозу. На певній стадії цього поділу хромосоми розташовані у площині екватора клітини і кожна хромосома складається з двох максимально спіралізованих хроматид, які з'єднані центромерою. На якій стадії мітозу перебуває клітина?
*a. Метафаза
b. Телофаза
c. Анафаза
d. Прометафаза
e. Профаза

32. До лікаря-стоматолога звернувся хворий із лихоманкою і характерними дрібними везикулами на слизовій щік, твердого піднебіння і язика. Лікар припускає герпетичний стоматит. Які дослідження слід провести додатково для підтвердження діагнозу?
a. Посів на середовище Раппопорта
b. Постановка реакції преципітації
c. Посів на середовище Ігла
d. Посів на середовище 199 з додаванням бичачої сироватки
*e. Зараження курячого ембріона в хоріоналантоїс, уведення матеріалу в мозок білим мишам

33. Чоловіка віком 25 років шпиталізовано до лікарні після бджолиного укусу з явищами анафілактичного шоку. Який лікарський засіб необхідно ввести пацієнту?
a. Атракуріуму бесилату
b. Клотримазол
c. Морфіну гідрохлорид
d. Ібупрофен
*e. Адреналіну гідрохлорид

34. Вагітну жінку віком 23 роки шпиталізовано до пологового відділення на 40-му тижні вагітності з нормальною пологовою діяльністю. Через деякий час у неї спостерігається зменшення сили та частоти перейм. Який лікарський препарат необхідно застосувати для стимуляції пологової діяльності?
a. Папаверин
b. Дротаверин
*c. Окситоцин
d. Преднізолон
e. Вазопресин

35. Під час проведення експерименту на збудливу клітину подіяли тетраетиламонієм, який блокує калієві іоноселективні канали. Як це позначиться на мембранному потенціалі клітини?
a. Розвинеться гіперполяризація
b. Розвинеться деполяризація
c. Потенціал дії не виникне
*d. Потенціал спокою зникне
e. Потенціал спокою збільшиться

36. Чоловіку віком 32 роки для лікування стоматиту призначили розчин антисептику з групи галогеновмісних сполук. Який це препарат?
a. Метиленовий синій
b. Новоіманін
c. Етакридину лактат
d. Кислота борна
*e. Хлоргексидин

37. Під час операції видалення каріозно зміненого зуба в жінки віком 26 років у ділянці верхівки зуба виявлена невелика порожнина, заповнена гноєм. М'які тканини навколо хворого зуба набряклі, гіперемовані. Який найбільш імовірний діагноз?
a. Гіпертрофічний пульпіт з утворенням поліпу
*b. Гнійний періодонтит з утворенням абсцесу
c. Хронічний гранулематозний періодонтит
d. Хронічний гранулюючий періодонтит
e. Хронічний фіброзний періодонтит

38. Відомо, що синовіальна рідина зменшує тертя суглобових поверхонь. Унаслідок деполімеризації якої речовини при ревматизмі її в'язкість знижується?
a. Альбуміну
b. Гепарину
*c. Гіалуронової кислоти
d. Глікогену
e. Колагену

39. У препараті паренхіматозного органу розрізняють нечітко відмежовані часточки шестигранної форми, у центрі яких розташована вена, а в міжчасточковій сполучній тканині проходять тріади (артерія, вена і вивідна протока). Який це орган?
a. Тимус
b. Підшлункова залоза
*c. Печінка
d. Селезінка
e. Щитоподібна залоза

40. В експерименті на тварині в зубному зачатку зруйнували внутрішній шар епітелію емалевого органа. Розвиток якої тканини зуба буде порушено?
a. Періодонта
b. Дентину
c. Цементу
d. Пульпи
*e. Емалі

41. У гістологічному препараті шліфа зуба визначається тканина, що складається з міжклітинної речовини, пронизаної канальцями, у яких розташовані відростки клітин-одонтобластів. Назвіть цю тканину.
a. Емаль
*b. Дентин
c. Цемент
d. Періодонт
e. Пульпа

42. У гістологічному препараті декальцинованої нижньої щелепи навколо кореня зуба визначаються пучки товстих колагенових волокон, між якими розташована пухка волокниста сполучна тканина із кровоносними судинами. Назвіть цю структуру.
a. Альвеолярна кістка
b. Ясна
*c. Періодонт
d. Дентин
e. Клітинний цемент

43. Чоловік віком 27 років звернувся до лікаря-стоматолога зі скаргами на біль у зубі. Під час обстеження виявлена каріозна порожнина, яка досягає пульпи. Яка стадія карієсу розвинулася в пацієнта?
a. Циркулярний карієс
b. Поверхневий карієс
c. Крейдяна пляма
*d. Глибокий карієс
e. Середній карієс

44. У пацієнта спостерігається порушення функції привушної слинної залози. Який нерв посилює її секрецію?
*a. N. petrosus minor
b. N. petrosus profundus
c. N. auricularis major
d. N. petrosus major
e. N. auricularis minor

45. Патогенні бактерії володіють здатністю активно проникати у внутрішнє середовище організму та інтенсивно поширюватися у тканинах. Який із нижченаведених ферментів забезпечує інвазивні властивості бактерій?
a. Плазмокоагулаза
*b. Гіалуронідаза
c. Лактаза
d. Оксидоредуктаза
e. Каталаза

46. У новонародженої дівчинки під час смоктання молоко потрапляє до носової порожнини. Яка вроджена вада розвитку в дитини?
a. Дивертикул стравоходу
b. Звуження стравоходу
*c. Незарощення м'якого піднебіння
d. Атрезія стравоходу
e. ГЕРХ (гастроезофагальна рефлюксна хвороба)

47. Під час одонтогенної інфекції застосовуються системні антибіотики з групи пеніциліну з інгібіторами beta-лактамаз. Який специфічний інгібітор додають у структуру beta-лактамних антибіотиків, що дозволяє уникнути резистентності штамів мікробів до цих препаратів?
a. Кислоту аскорбінову
b. Кислоту параамінобензойну
c. Кислоту тіоктову
d. Кислоту пангамову
*e. Кислоту клавуланову

48. Пацієнт звернувся до лікарні з травмою щоки та скаргами на неможливість зімкнути щелепи на боці поранення та висунути нижню щелепу вперед. Який м'яз, найімовірніше, пошкоджено в пацієнта?
a. Щічний
b. Бічний крилоподібний
*c. Жувальний
d. Скроневий
e. Присередній крилоподібний

49. Яким видом терапії є призначення парацетамолу для усунення лихоманки під час гострої респіраторної вірусної інфекції?
a. Етіотропна
b. Замісна
c. Профілактична
*d. Симптоматична
e. Стимулююча

50. На рентгенограмі жінки віком 45 років діагностовано перелом кісток черепа, лінія перелому проходить через підочноямковий край. Яка кістка пошкоджена?
*a. Верхня щелепа
b. Скронева
c. Тім'яна
d. Нижня щелепа
e. Піднебінна

51. Під час огляду ротової порожнини пацієнта виявлено: слизова оболонка ясен верхньої щелепи червонувата, з ознаками набряку, незначною кровоточивістю та пошкодженням переважно міжзубної частини. Для якого захворювання характерні ці симптоми?
a. Локалізованого пародонтиту
b. Пародонтозу
c. Гіпертрофічного гінгівіту
*d. Катарального гінгівіту
e. Виразкового гінгівіту

52. Після черепно-мозкової травми у хворого спостерігається порушення функції сечовидільної системи - поліурія. Порушення виділення якого гормону може спричинити поліурію у хворого?
a. Інсулін
b. АКТГ
c. Мінералокортикоїди
*d. Вазопресин
e. Адреналін

53. Які анатомічні структури із загальною сонною артерією проходять у сонному трикутнику та формують судинно-нервовий пучок?
a. N. Hypoglossus, v. jugularis interna
b. N. hypoglossus, v. jugularis externa
c. N. vagus, v. jugularis anterior
*d. N. vagus, v. jugularis interna
e. N. phrenicus, v. jugularis externa

54. Хронічне запалення тканин ясен завершилося надмірним розростанням волокон сполучної тканини. Які клітинні елементи відіграли в цьому процесі провідну роль?
a. Хондробласти
b. Остеобласти
*c. Фібробласти
d. Остеокласти
e. Макрофаги

55. Подразнення яких рецепторів спричиняє захисний рефлекс чхання?
a. Ноцицепторів
b. Рецепторів розтягнення легень
*c. Ірритантних
d. J-рецепторів
e. Пропріорецепторів

56. У жінки віком 48 років хворої, на саркому нижньої щелепи, у біоптичному матеріалі виявлено явище метаплазії. Що лежить в основі цього явища?
a. Пухлинна прогресія
b. Зворотне перетворення пухлинних клітин у нормальні
c. Утрата здатності до диференціювання
d. Посилений поділ клітин пухлини
*e. Набуття пухлинною тканиною властивостей іншої тканини

57. У медичній практиці широкого застосування набули курареподібні речовини (міорелаксанти). Про яку побічну дію повинен пам'ятати лікар при їх застосуванні?
a. Розлади мозкового кровообігу
b. Напади судом
c. Тромбоутворення
d. Зупинка серця
*e. Розслаблення дихальних м'язів

58. Для видалення зуба з метою знеболення вводять розчин новокаїну в ділянку проходження чутливого нерва. Який механізм виникнення цього ефекту?
a. Утворення медіаторів болю
b. Порушення збудливості больових рецепторів
c. Порушення аксонального транспорту
d. Зменщення рН тканин ясен
*e. Порушення проведення больових імпульсів

59. В експерименті збудливу клітину помістили в сольовий розчин, що не містить іонів натрію. Як це вплине на розвиток процесу збудження?
a. Тривалість потенціалу дії збільшується
b. Амплітуда потенціалу дії збільшується
c. Тривалість потенціалу дії зменшується
*d. Потенціал дії не виникає
e. Амплітуда потенціалу дії зменшується

60. У пацієнтки під час мікроскопії виділень із піхви виявлено грамнегативні бобовидні диплококи. Який попередній діагноз?
a. Токсоплазмоз
b. Хламідіоз
c. Мікоплазмоз
d. Сифіліс
*e. Гонорея

61. Укажіть препарат для лікування миготливої аритмії, який є блокатором калієвих каналів, alpha-, beta-адренорецепторів і має кумулювальну властивість.
a. Верапаміл
b. Аспаркам
c. Нікотинамід
*d. Аміодарон
e. Метопролол

62. З метою профілактики тромбоемболічних ускладнень під час великих операцій на щелепно-лицевій ділянці у стоматологічній практиці використовують ін'єкційний антитромботичний засіб, який зв'язується з антитромбіном III та інгібує процес згортання крові шляхом інактивації факторів V, VII, IX, X. Визначте цей препарат.
a. Фітоменадіон
b. Альтеплаза
c. Кислота транексамова
d. Кислота амінокапронова
*e. Гепарин

63. До лікаря-стоматолога звернувся чоловік віком 29 років з припухлою навколовушною слинною залозою. Який вірус спричиняє такі симптоми?
a. Вірус грипу
b. Вірус кору
*c. Вірус епідемічного паротиту
d. Ентеровіруси
e. Віруси гепатиту В

64. У чоловіка віком 53 роки, який тривалий час курив цигарки, на бічній поверхні язика виявлено білу ділянку розмірами 5х3 см у вигляді бляшки з нечіткими краями. Під час гістологічного дослідження біоптату з ураженої ділянки діагностували значне зроговіння та потовщення епітелію слизової оболонки, акантоз. Під епітелієм у сполучній тканині є незначний інфільтрат із лімфоцитів, макрофагів і плазматичних клітин. Яке ураження слизової оболонки рота спостерігається в цьому разі?
a. Рак на місці
b. Еритроплакія
c. -
*d. Лейкоплакія
e. Плоскоклітинний зроговілий рак

65. До травматологічного відділення шпиталізовано дитину з глибокою раною на нозі. Після поранення минуло 3 доби. Який препарат необхідно застосувати для профілактики правця?
a. Вакцину АКДП
b. Дифтерійно-правцевий анатоксин
*c. Протиправцеву сироватку
d. Вакцину БЦЖ
e. Антибіотики

66. Послідовність триплетів у ДНК визначає порядок розташування амінокислот у молекулі білка. Як називається така властивість генетичного коду?
a. Неперекривність
b. Триплетність
c. Універсальність
*d. Колінеарність
e. Виродженість

67. Пацієнт звернувся до лікаря зі скаргами на значну спрагу та часте сечовипускання із великою кількістю сечі. З анамнезу відомо, що 4 тижні тому внаслідок черепно-мозкової травми в пацієнта виявлено некроз задньої долі гіпофіза. Для якого захворювання характерні такі симтоми?
*a. Нецукрового діабету
b. Синдрому Іценка-Кушинга
c. Хвороби Іценка-Кушинга
d. Акромегалії
e. Цукрового діабету

68. У пацієнтки з феохромоцитомою після психічного навантаження виникла тахікардія, підвищення артеріального тиску, різкий біль у надчеревній ділянці. Чим зумовлено погіршення стану пацієнтки?
a. Активацією вегетативних ядер гіпоталамуса
*b. Масивним викиданням катехоламінів наднирниками
c. Звільненням норадреналіну симпатичними нервами
d. Підвищеним синтезом кортикотропіну
e. Збільшенням секреції тиреоїдних гормонів

69. Укажіть назву муколітичного відхаркувального лікуючого засобу, що має антиоксидантний, пневмопротекторний, кардіопротекторний, дезінтоксикаційний ефект та застосовується в разі отруєння парацетамолом.
a. Кодеїн
b. Бромгексин
c. Глауцин
d. Амброксол
*e. Ацетилцистеїн

70. Під час проведення електронної мікроскопії у тканинах пародонта виявлено волокна, які одним своїм кінцем занурюються в цемент кореня зуба, а іншим - в окістя альвеолярного відростка. Укажіть ці волокна.
a. Ебнера
*b. Шарпея
c. Корфа
d. Пуркіньє
e. Аргірофільні

71. Під час огляду чоловіка віком 65 років при проведенні аускультації лікар оцінює роботу мітрального клапана. Де вислуховують тон цього клапана?
a. Біля груднини в другому міжребер'ї справа
b. Біля груднини в другому міжребер'ї зліва
c. Біля груднини справа напроти хряща 5 ребра
*d. На верхівці серця
e. Біля груднини зліва напроти хряща 5 ребра

72. У жінки віком 30 років діагностовано: гострий гнійний середній отит із подальшим запаленням комірок соскоподібного відростка. Через яку стінку барабанної порожнини міг потрапити гній до комірок?
a. Paries caroticus
b. Paries tegmentalis
c. Paries membranaceus
d. Paries labyrinthicus
*e. Paries mastoideus

73. Після довготривалого вживання антибіотиків у пацієнта на слизовій оболонці ротової порожнини з'явилися округлі білі плями, на язику - білий наліт. Який мікроорганізм, імовірно, спричинив ці симптоми?
a. Кишкова паличка
b. Ентерокок
c. Лактобацили
*d. Гриби роду Candida
e. Стрептокок

74. Під час мікроскопічного дослідження виявляється паренхіматозний орган, у якому епітеліальні тяжі формують клубочкову, пучкову та сітчасту зони. Центральна частина органа представлена скупченнями хромафінних клітин. Укажіть цей орган.
a. Гіпофіз
b. Печінка
c. Щитоподібна залоза
d. Епіфіз
*e. Надниркова залоза

75. При мікроскопічному дослідженні препаратів із зіву, зафарбованих за Нейссером, було виявлено палички з потовщеннями на полюсах, що розташовувались під кутом одна до одної. До якого виду можуть належати дані мікроорганізми?
a. Leptospira interrhogans
b. Streptococcus pyogenes
c. Mycobacterium tuberculosis
*d. Corynebacterium diphtheriae
e. Neisseria gonorrhoeae

76. У новонародженої дівчинки спостерігається неправильне зрощення відростків верхньої щелепи із лемішем. Який патологічний стан виник у дитини?
*a. Палатосхізіс("вовча паща")
b. Мікростомія
c. Хейлосхізіс ("заяча губа")
d. Макростомія
e. Макроглосія

77. У чоловіка віком 72 роки зі встановленим діагнозом: гостра серцева недостатність у складі комплексного лікування призначено петльовий діуретик. Який із нижченаведених препаратів призначено пацієнту?
a. Спіронолактон
b. Манітол
*c. Фуросемід
d. Ацетазоламід
e. Гідрохлортіазид

78. Виготовлено мікропрепарат зі слизової оболонки порожнини рота. У цій ділянці відсутня підслизова основа і слизова оболонка нерухомо зрощена з окістям. Ця прикріплена частина переходить у вільну неприкріплену. Який це орган порожнини рота?
a. Піднебіння м'яке
*b. Ясна
c. Язик
d. Піднебіння тверде
e. Щока

79. У дитини травмована нижня губа. Який м'яз при цьому ушкоджений?
*a. M. orbicularis oris
b. M. buccinator
c. M. levator anguli oris
d. M. risorius
e. M. levator labii superioris

80. Пацієнту проведено апендектомію. У післяопераційному періоді він отримував антибіотик. Невдовзі у нього з'явилися скарги на зниження слуху. Укажіть, яка група антибіотиків має характерні побічні ефекти (ураження слуху та вестибулярного апарату).
a. Пеніциліни
b. Тетрацикліни
c. Поліміксини
d. Макроліди
*e. Аміноглікозиди

81. У ділянці кута нижньої щелепи пацієнта лікар виявив місце щільної інфільтрації синюшного відтінку з ознаками флуктуації по центру. Під час мікроскопії гною з вогнища інфекції виявлено друзи, що містили скупчення ниткоподібних мікроорганізмів. Які мікроорганізми, найімовірніше, спричинили захворювання?
a. Аскоміцети
b. Лептоспіри
*c. Актиноміцети
d. Базидіоміцети
e. Спірохети

82. Завдяки бактерицидній дії якого білка при пошкодженні слизової оболонки ротової порожнини попереджується запалення?
*a. Лізоциму
b. Амілази
c. Лінгвальної ліпази
d. Нуклеази
e. Муцину

83. Який процес пригнічує рифампіцин у хворого на туберкульоз легень, діючи на РНК-полімеразу на стадії ініціації?
a. Термінація
b. Трансляція
c. Реплікація
d. Елонгація
*e. Транскрипція

84. Під час лікування зубів лікар-стоматолог поміщає ватний тампон у присінок між щокою та альвеолярним відростком верхньої щелепи. Вивідний отвір протоки якої залози закриває цей тампон?
*a. Привушної
b. Піднижньощелепної
c. Губних
d. Під'язикової
e. Язикових

85. Під час огляду лікарем-педіатром десятирічної дитини виявлено множинні петехії на шкірі, кровоточивість ясен та знижений рівень вітаміну С в сечі. Який процес порушився в цьому разі?
a. Розпад колагену
*b. Синтез колагену
c. Розпад протеогліканів
d. Синтез протеогліканів
e. Активація гіалуронідази

86. Під час експерименту після руйнування структур ЦНС піддослідна тварина втратила орієнтувальні рефлекси. Пошкодження якої структури спричинило цей патологічний стан?
a. Латеральних вестибулярних ядер
b. Проміжного мозку
c. Червоних ядер
*d. Чотиригорбкового тіла
e. Мозочка

87. При якому типі успадкування на гемофілію хворіють чоловіки, а носіями хвороби є жінки?
a. Аутосомно-домінантне
b. Голандричне
c. Аутосомно-рецесивне
*d. Х-зчеплене рецесивне
e. Х-зчеплене домінантне

88. У гістологічному препараті головного кінця зародка 5 тижнів розвитку визначаються зяброві дуги. Яка анатомічна структура розвивається з першої пари цих утворень?
a. Верхньощелепні відростки
b. Щитоподібний хрящ
*c. Нижньощелепні та верхньощелепні відростки
d. Зовнішній слуховий прохід
e. Нижньощелепні відростки

89. У хірургічний кабінет звернулася людина, яку покусав невідомий собака. Широкі рвані рани локалізовані на обличчі. Яку лікувально-профілактичну допомогу потрібно надати для профілактики сказу?
a. Госпіталізувати хворого і тримати під наглядом лікаря
b. Терміново ввести вакцину АКДП
c. Терміново ввести нормальний gamma-глобулін
*d. Розпочати імунізацію антирабічною вакциною
e. Призначити комбіновану антибіотикотерапію

90. Пацієнт після перенесеного інсульту скаржиться на значні труднощі з вимовою слів, але при цьому розуміння мовлення не викликає складнощів. Яка ділянка кори головного мозку, імовірно, пошкоджена в пацієнта?
*a. Зона Брока
b. Зона Верніке
c. Префронтальна зона
d. Зорова кора
e. Сенсомоторна кора

91. У п'ятирічної дитини відбулася інвазія гельмінтів, що призвело до сенсибілізації організму. Які показники лейкоцитарної формули підтвердять цей процес?
*a. Збільшення кількості еозинофілів
b. Зменшення кількості еозинофілів
c. Збільшення кількості нейтрофілів
d. Збільшення кількості базофілів
e. Зменшення кількості базофілів

92. Укажіть період під час скорочення, коли м'язове волокно не здатне реагувати на подразник.
a. Тетанічний
b. Релаксації
*c. Рефрактерний
d. Ізотонічний
e. Деполяризації

93. Визначення в пацієнта групи крові за допомогою моноклональних тест-реагентів виявило позитивну реакцію аглютинації з реагентами анти-А і анти-В та негативну з анти-D. Якої групи кров у цього пацієнта?
a. B (III) Rh (-)
*b. АВ (ІV) Rh (-)
c. АВ (ІV) Rh (+)
d. А (ІІ) Rh (+)
e. 0 (I) Rh (+)

94. У препараті зуба виявлено тверду тканину, у якій розташовані клітини видовженої полігональної форми. Клітини розташовані в лакунах, їх відростки в канальцях анастомозують між собою. Яку структуру виявлено у препараті зуба?
a. Дентин
b. Безклітинний цемент
*c. Клітинний цемент
d. Пульпу
e. Емаль

95. На гістологічному препараті виявлено орган, паренхіма якого утворена гемопоетичною тканиною. До складу цієї тканини входять еритробласти, мегакаріоцити, ліпоцити та інші клітини. Визначте цей орган.
a. Мигдалик
b. Лімфатичний вузол
*c. Червоний кістковий мозок
d. Тимус
e. Селезінка

96. Деякі захворювання тонкої кишки пов'язані з порушенням функції екзокриноцитів з ацидофільними гранулами (клітини Панета). Де розташовані ці клітини?
a. У місці переходу ворсинок у крипти
*b. На дні кишкових крипт
c. У верхній частині кишкових крипт
d. На апікальній частині кишкових ворсинок
e. На бокових поверхнях кишкових ворсинок

97. У жінки виникла загроза передчасного переривання вагітності. Із недостатністю якого гормону це пов'язано?
*a. Прогестерону
b. Альдостерону
c. Тестостерону
d. Окситоцину
e. Естрадіолу

98. При гістологічному дослідженні кістки нижньої щелепи виявлено пухлину, що складається з фіброзної тканини, у якій містяться базофільні цементоподібні маси у вигляді вогнищ різної величини. Який вид пухлини досліджується?
*a. Цементуюча фіброма
b. Цементома
c. Цементобластома
d. Гігантська цементома
e. Одонтогенна фіброма

99. У хімічному синапсі збудження передається за допомогою нейромедіатора. Які іони сприяють його виділенню в синаптичну щілину?
a. Натрію
*b. Кальцію
c. Калію
d. Хлору
e. Магнію

100. Під час огляду порожнини рота пацієнта на губній і язиковій поверхні зубів виявлені темно-жовті і коричневі плями і смуги, що займають більше половини поверхні зубів, емаль і дентин частково зруйновані. Який найбільш імовірний діагноз?
*a. Флюороз
b. Зубний камінь
c. Клиноподібні дефекти зубів
d. Дистрофічне звапнування
e. Метастатичне звапнування

101. Під час дослідження видаленого зуба пацієнта виявлено: зуб має довгий корінь, на язиковій поверхні - серединний валик, який розширювався у напрямку до ріжучого краю зуба. Який зуб, найімовірніше, видалено в пацієнта?
a. Присередній різець верхньої щелепи
b. Премоляр нижньої щелепи
c. Бічний різець нижньої щелепи
d. Великий кутній зуб верхньої щелепи
*e. Ікло верхньої щелепи

102. З метою усунення нападу бронхіальної астми, який розвинувся при екстракції зуба, пацієнту призначили сальбутамол. До якої фармакологічної групи належитьцей препарат?
a. beta_2-адреноблокатори
b. beta_1-адреноблокатори
c. beta_1, 2-адреноміметики
*d. beta_2-адреноміметики
e. beta_1-адреноміметики

103. Чоловіку віком 48 років, хворому на злоякісну пухлину язика, лікар-хірург перев'язує a. lingualis у ділянці трикутника Пирогова. Який нерв є верхнею межею цієї анатомічної ділянки?
*a. N. hypoglossus
b. N. sublingualis
c. N. glossopharynseus
d. Ansa cervicalis
e. N. lingualis

104. Згідно з правилом сталості числа хромосом, кожний вид більшості тварин має певне і стале число хромосом. Який механізм підтримує цю сталість при статевому розмноженні організмів?
a. -
b. Регенерація
c. Шизогонія
*d. Мейоз
e. Амітоз

105. У клініку звернувся чоловік віком 45 років зі скаргами на втрату чутливості в ділянці задньої 1/3 язика. Функція якої пари черепно-мозкових нервів порушена?
a. V
*b. ІХ
c. XII
d. VIII
e. Х

106. У стоматологічній практиці широко використовується місцевий анестетик - лідокаїн. Який механізм його дії?
*a. Блокує потенціалзалежні натрієві канали
b. Активує потенціалзалежні кальцієві канали
c. Блокує лігандкеровані натрієві канали
d. Блокує потенціалзалежні калієві канали
e. Активує потенціалзалежні калієві канали

107. У ході експерименту з внутрішньовенним уведенням різних фізіологічно активних речовин зареєстрована тахікардія. Яка з наведених речовин викликала таку реакцію?
*a. Тироксин
b. Калікреїн
c. Брадикінін
d. Інсулін
e. Ацетилхолін

108. Жінці віком 38 років зі встановленим діагнозом: сифіліс необхідно призначити лікування. З анамнезу пацієнтки відомо, що вона має алергію на препарати пеніцилінового ряду. Який антибіотик потрібно призначити у цьому разі?
a. Амоксицилін
b. Оксацилін
c. Ампіцилін
*d. Цефтріаксон
e. Амоксицилін/клавуланат

109. Пацієнт скаржиться на головний біль та утруднене дихання. Рентгенологічно діагностовано: фронтит (запалення лобової пазухи). У який носовий хід поширюються гнійні виділення?
a. Загальний носовий хід
*b. Середній носовий хід
c. Нижній носовий хід
d. Над верхньою носовою раковиною
e. Верхній носовий хід

110. У чоловіка віком 25 років, який скаржився на утруднене ковтання, виявлене пухлиноподібне підвищення на корені язика 1-2 см у діаметрі, у ділянці сліпого отвору. Розростання залишків якої залози встановив лікар?
a. Прищитоподібної
b. Аденогіпофіза
c. Під'язикової
*d. Щитоподібної
e. Вилочкової

111. Пацієнт віком 45 років звернувся до лікаря з приводу різаної рани м'яких тканин дистальної фаланги великого пальця кисті, яка супроводжується кровотечею. Гілками якої артерії кровопостачається великий палець кисті?
a. Плечової
*b. Променевої
c. Ліктьової
d. Задньої міжкісткової
e. Передньої міжкісткової

112. До лікаря звернувся пацієнт, у якого під час огляду гортані виявлено неповне змикання голосових складок під час фонації. Голосова щілина при цьому набуває форми овала. Функція якого м'яза гортані порушена в пацієнта?
a. Заднього персне-черпакуватого
*b. Голосового
c. Бічного персне-черпакуватого
d. Щито-черпакуватого
e. Поперечного черпакуватого

113. Яка спадкова хвороба поєднує в собі цироз печінки, дистрофічні процеси головного мозку, супроводжується зменшенням вмісту церулоплазміну у плазмі крові та порушенням обміну міді в організмі?
a. Марфана
*b. Вільсона-Коновалова
c. Німанна-Піка
d. Тея-Сакса
e. Жильбера

114. У пацієнта віком 18 років з верхньої щелепи видалено пухлиноподібне утворення в ділянці ікла, що відсутній у зубному ряді. Макроскопічно утворення представлено порожниною, яка заповнена світло-жовтою рідиною, з наявністю ретинованого зуба. Мікроскопічно стінка порожнини представлена фіброзною тканиною, покритою багатошаровим плоским епітелієм без ознак запалення. Яке новоутворення виявлено в пацієнта?
a. Кератокіста
*b. Фолікулярна кіста
c. Радикулярна кіста
d. Амелобластома
e. Одонтома

115. Під час операції для знерухомлення пацієнта використовують курареподібні фармакологічні препарати. Який механізм дії цієї групи препаратів?
a. Виділення ацетилхоліну в синаптичну щілину
b. Виділення норадреналіну в синаптичну щілину
*c. Блокування Н-холінорецепторів скелетних м'язів
d. Блокування М-холінорецепторів гладких м'язів
e. Блокування проведення збудження нервовими волокнами

116. Від хворого з підозрою на черевний тиф була виділена грамнегативна рухлива паличка. З метою ідентифікації виділену культуру посіяли на напіврідкі середовища Гіса. За якою ознакою буде враховуватися розкладання мікробом вуглеводів до кислоти?
a. Розрідження середовища
b. Помутніння живильного середовища
c. Утворення бульбашок газу
d. Утворення осаду
*e. Зміна забарвлення індикатора

117. Пацієнту з діагнозом: кандидоз порожнини рота призначено протигрибковий препарат. Укажіть цей лікарський засіб.
a. Еритроміцин
b. Бісептол
c. Левоміцетин
d. Ампіцилін
*e. Флуконазол

118. До порушення якої функції призведе ураження груднинно-щитоподібного м'яза?
a. Підняття гортані
b. Нахилу шиї вперед
c. Підняття під'язикової кістки
d. Розгинання шиї
*e. Опускання гортані

119. До лікарні надійшла дитина з діагнозом дифтерія. Якими препаратами для специфічної терапії Ви скористуєтесь?
a. Дифтерійний бактеріофаг
b. Дифтерійний анатоксин, антибіотики
c. Вакцина ''Кодивак'', сульфаніламіди
d. Дифтерійні вакцини: АКДП, АДП, АД
*e. Протидифтерійна антитоксична сироватка, антибіотики

120. Чоловік звернувся до хірурга зі скаргами на біль внизу живота справа. Під час глибокої пальпації лікар виявив болючість у правій пахвинній ділянці. У якому відділі кишківника можливий патологічний процес?
a. Поперечна ободова кишка
*b. Сліпа кишка
c. Пряма кишка
d. Нисхідна ободова кишка
e. Сигмоподібна ободова кишка

121. У біопсійному матеріалі шкіри в епідермісі виявлені клітини з відростками, які мають гранули темно-коричневого кольору в цитоплазмі. Що це за клітини?
a. Лімфоцити
b. Клітини Меркеля
c. Кератиноцити
d. Внутрішньоепідермальні макрофаги
*e. Меланоцити

122. У пацієнта діагностовано неврит трійчастого нерва. Який із травних процесів порушиться найбільше у цьому разі?
a. Ковтання
b. Слиновиділення
c. Формування смакових відчуттів
d. Слиноутворення
*e. Жування

123. У чоловіка віком 34 роки зі встановленим діагнозом: туберкульоз застосовували рифампіцин, що призвело до розвитку стійкості мікобактерій туберкульозу. З яким препаратом необхідно поєднувати рифампіцин для зменшення розвитку стійкості мікобактерій?
a. Ацикловір
b. Ітраконазол
c. Метронідазол
d. Амоксицилін
*e. Ізоніазид

124. Лікар-стоматолог проводить бесіду зі школярами з профілактики карієсу. Які речовини, що містяться в харчових продуктах, спричиняють ріст та розмноження стрептококів, які насамперед впливають на виникнення карієсу?
a. Мікро- та макроелементи
b. Білки
*c. Вуглеводи
d. Жири
e. Вітаміни

125. Жінка віком 22 роки звернулася до лікаря-гінеколога зі скаргами на порушення менструального циклу, геморагічні виділення з піхви та болі внизу живота. Після комплексного лабораторно-інструментального дослідження жінці проведено вишкрібання порожнини матки. У результаті гістологічного дослідження отриманого матеріалу виявлено: різко збільшені, кістозно змінені, набряклі ворсини хоріона з проліферацією клітин трофобласту та фрагменти децидуальної тканини. Який патологічний процес спостерігається в пацієнтки?
a. Гіперплазія ендометрія
b. Ендометріальна карцинома
*c. Міхурцевий занесок
d. Поліп ендометрія
e. Хоріонепітеліома

126. У жінки віком 25 років виявлено ваду тристулкового клапана. Між якими камерами серця розташований цей клапан?
a. Отвір вінцевого синуса
b. Між лівим передсердям і шлуночком
c. Отвір аорти
d. Отвір легеневого стовбура
*e. Між правим передсердям і правим шлуночком

127. У пацієнтки віком 30 років після видалення зуба на нижній щелепі спостерігалося підвищення температури, згодом виникла припухлість у ділянці шиї. Під час розтину шкіри шиї встановлено, що підшкірно-жирова клітковина просякнута непрозорою жовто-зеленою рідиною з неприємним запахом. Який запальний процес розвинувся в жировій клітковині?
a. Геморагічне запалення
b. Абсцес
*c. Флегмона
d. Фібринозне запалення
e. Серозне запалення

128. На місці механічного пошкодження шкіри завдяки процесам регенерації формується пухка волокниста сполучна тканина. Які клітини продукують білки (колаген, еластин) та компоненти міжклітинної речовини?
*a. Фібробласти
b. Макрофаги
c. Тканинні базофіли
d. Плазмоцити
e. Адипоцити

129. У значної кількості пацієнтів перед відвідуванням стоматолога виникає тривожність, страх, пригнічений настрій. Посилення секреції якого медіатора центральної нервової системи може зменшити ці зміни психо-емоційного стану у людини?
a. Ацетилхолін
b. Норадреналін
*c. Серотонін
d. Дофамін
e. ГАМК

130. У пацієнта внаслідок травми утворився дефект шкіри. З метою ліквідації дефекта на це місце хірурги перемістили ділянку шкіри з іншої частини тіла цього ж хворого. Який вид трансплантації було здійснено?
a. Гомотрансплантацію
*b. Аутотрансплантацію
c. Експлантацію
d. Аллотрансплантацію
e. Ксенотрансплантацію

131. На прийом до лікаря прийшла пацієнтка віком 20 років. Об'єктивно спостерігається: високого зросту, зі збільшеними губами, носом, кистями та стопами. Підвищення секреції якої залози можна запідозрити в цієї пацієнтки?
a. Задньої частки гіпофіза
b. Епіфіза
*c. Передньої частки гіпофіза
d. Щитоподібної залози
e. Прищитоподібної залози

132. У пацієнта діагностовано пульпіт з ознаками хронічного продуктивного запалення. Коронкова і коренева пульпа містить розростання грануляційної тканини з поширенням на каріозну порожнину зуба та утворенням червоного м'якого поліпа пульпи, що легко кровоточить. Наявне розсмоктування ділянок дентину, що призводить до розширення пульпової порожнини. Який вид пульпіту розвинувся в пацієнта?
*a. Гранулюючий
b. Гангренозний
c. Серозний
d. Фіброзний
e. Гнійний

133. Дванадцятирічна дитина скаржиться на утруднення носового дихання. Під час обстеження встановлено, що причиною є стійка гіпертрофія лімфоїдної тканини. На збільшення якого мигдалика вказують вищенаведені патологічні зміни?
a. Трубного правого
b. Піднебінного
c. Трубного лівого
*d. Глоткового
e. Язикового

134. Через декілька годин після травми зуба в пульпі спостерігається гіперемія судин, виражений набряк тканини з поодинокими нейтрофілами, лімфоцитами, у нервових волокнах - незначні дистрофічні зміни. Який найбільш імовірний діагноз?
a. Гнійний пульпіт
b. Фіброзний пульпіт
c. Гранулюючий пульпіт
*d. Серозний пульпіт
e. Гангренозний пульпіт

135. Жінка віком 40 років звернулася до хірурга-стоматолога зі скаргами на наявність новоутворення на шкірі обличчя, яке швидко збільшується в розмірах протягом 5 місяців. Об'єктивно спостерігається: новоутворення 0,7 см у діаметрі, без чітких меж із нерівними краями, поверхнею та пігментацією. Під час мікроскопічного дослідження після операції: в епідермісі, у сосочковому шарі дерми великі клітини з ядрами, різними за формою, із помірною кількістю мітозів разом з патологічними, із вираженими ядерцями та різною кількістю коричневого пігменту в цитоплазмі (реакція Перлса негативна). Який найімовірніший діагноз?
a. Себорейний кератоз
b. Актинічне лентиго
c. Фіброзна гістіоцитома
*d. Меланома
e. Меланоцитарний невус

136. У пацієнта віком 49 років виявлено набряк обличчя, значну протеїнурію, гіпопротеїнемію, диспротеїнемію та гіперліпідемію. Яка патологія виникла в пацієнта?
a. Пієлонефрит
b. Сечокам'яна хвороба
c. Простатит
d. Цистит
*e. Нефротичний синдром

137. У недоношеної дитини виявлено злипання стінок альвеол через відсутність сурфактанту. Укажіть, порушення функції яких клітин стінки альвеоли зумовлює такий стан.
a. Секреторних клітин Клара
b. Альвеолоцитів І типу
c. Фібробластів
d. Альвеолярних макрофагів
*e. Альвеолоцитів ІІ типу

138. У жінки віком 26 років було виявлено наявність пухлини альвеолярного відростка у вигляді щільнуватого вузла, чітко обмеженого. Під час гістологічного дослідження виявлено: однотипні дрібні одноядерні клітини овальної форми, серед них розташовані гігантські багатоядерні клітини, місцями серед клітин утворюються кісткові балочки. Який патологічний стан викник у пацієнтки?
a. Фіброматозний епуліс
b. Еозинофільна гранульома
c. Амелобластома
*d. Остеобластокластома
e. Примордіальна кіста

139. Жінка віком 48 років зі встановленим діагнозом: мегалобластна анемія приймала препарат із групи водорозчинних вітамінних засобів. Який це препарат?
a. Тіаміну хлорид
b. Токоферолу ацетат
c. Аскорбінова кислота
d. Піридоксин
*e. Ціанокобаламін

140. У бактерiологiчну лабораторiю з вогнища харчового отруєння доставлена в'ялена риба, при дослiдженнi якої на середовищі Кiтта-Тароццi бактерiолог виявив мiкроорганiзми, подiбнi до "тенiсної ракетки". Збудником якої хвороби вони могли бути?
a. Сальмонельоз
*b. Ботулiзм
c. Черевний тиф
d. Дифтерiя
e. Дизентерiя

141. У пульпі зуба внаслідок дегенеративних змін утворилися мінералізовані осередки, деякі з них містять канальці. Назвіть ці утворення.
*a. Дентиклі
b. Ділянки осифікації
c. Цемент
d. Кісткова тканина
e. Фіброзні тільця

142. Під час гістологічного дослідження зуба виявлено ушкоджені судини. Яка структура зуба містить кровоносні судини?
a. Дентинні канальці
b. Клітинний цемент
c. Безклітинний цемент
d. Кутикула емалі
*e. Пульпа

143. Методом амніоцентезу в клітинах епітелію плода визначено каріотип 45, Х0. Мати і батько здорові. Який синдром, імовірно, розвинувся у плода?
a. Патау
b. "Котячого крику"
*c. Шерешевського-Тернера
d. Едвардса
e. Трисомії Х

144. Останніми роками під час проведення лабораторної діагностики гепатиту В у крові хворого визначають наявність вірусної ДНК. За допомогою якої з наведених реакцій це визначають?
*a. Ланцюгова полімеразна реакція
b. Реакція непрямої гемаглютинації
c. Реакція зв'язування комплементу
d. Імуноферментний аналіз
e. Реакція гальмування гемаглютинації

145. У клітині відбулося поглинання розчинених речовин. При цьому утворилися специфічні мембранні пухирці. Як називається цей тип транспорту речовини через мембрану?
*a. Піноцитоз
b. Дифузія
c. Фагоцитоз
d. Полегшена дифузія
e. Екзоцитоз

146. Під час автомобільної аварії людина отримала сильний удар в епігастральну ділянку, унаслідок чого виникла зупинка серця. Що могло стати причиною таких змін серцевої діяльності?
a. Виділення альдостерону
b. Підвищення тонусу симпатичної нервової системи
c. Виділення кортизолу
*d. Підвищення тонусу блукаючого нерва
e. Виділення адреналіну

147. Укажіть препарат, що належить до групи бета-лактамних антибіотиків.
a. Офлоксацин
*b. Бензилпеніцилін
c. Тетрациклін
d. Еритроміцин
e. Бісептол

148. Машиною швидкої допомоги в лікарню доставлено непритомного чоловіка після отруєння чадним газом. Унаслідок накопичення якої сполуки в пацієнта виникла гіпоксія?
a. Карбгемоглобіну
*b. Карбоксигемоглобіну
c. Сульфгемоглобіну
d. Метгемоглобіну
e. Оксигемоглобіну

149. У результаті травматичного пошкодження вінцевого відростка нижньої щелепи потерпілий не може піднімати і тягнути назад щелепу. Який м'яз пошкоджено?
*a. Скроневий
b. Медіальний крилоподібний
c. Щічний
d. Жувальний
e. Латеральний крилоподібний

150. Пацієнту віком 37 років встановлено діагноз: гіпертонічна хвороба. Лікар призначив лізиноприл. Який механізм дії цього препарату?
a. Блокує ангіотензинові рецептори судин
b. Стимулює імідазолінові рецептори
*c. Зв'язує ангіотензинперетворювальний фермент і блокує перетворення ангіотензину I в ангіотензин II
d. Блокує кальцієві канали
e. Блокує калієві канали

