1. Пацієнту віком 42 роки встановлено діагноз: акромегалія. Патологія якої ендокринної залози є причиною цього захворювання?
a. Підшлункової
*b. Гіпофізу
c. Щитоподібної
d. Передміхурової
e. Наднирників

2. П'ятеро мешканців одного із сільських населених пунктів перебувають в інфекційній лікарні з діагнозом: амебіаз. За результатами епідеміологічного аналізу з'ясувалося, що всі вони вживали воду з власних колодязів. До якої групи мікроорганізмів належить збудник цього захворювання?
a. Віруси
b. Гриби
*c. Найпростіші
d. Бактерії
e. -

3. Лаборант, який працює в медичній лабораторії вже два роки, зарекомендував себе як активний, ініціативний працівник з високим рівнем відповідальності. Враховуючи його професійну компетентність та бажання зробити свій внесок у розвиток лабораторії, керівництво запропонувало йому посаду, яка передбачає поширення інформації про потреби та вимоги користувачів серед усіх працівників лабораторії. Укажіть цю посаду.
a. Начальник відділу кадрів
b. Заступник керівника лабораторії
*c. Менеджер з якості
d. Аудитор
e. Відповідальний за керування ризиками

4. До лабораторії на дослідження передано ліквор пацієнта. Як називається збільшення кількості клітинних елементів у цереброспінальній рідині?
*a. Плеоцитоз
b. Ксантохромія
c. Гіпоглікоархія
d. Нормоцитоз
e. Гіпохлорархія

5. У лабораторії досліджують гістологічний препарат одного з органів кровотворення та імунного захисту. Яка тканина є стромою майже всіх кровотворних органів?
a. Щільна сполучна
*b. Ретикулярна
c. Епітеліальна
d. Пухка сполучна
e. Слизова

6. Пацієнту встановлено попередній діагноз: актиномікоз. До якої групи мікроорганізмів відповідно до класифікації Берджи належить збудник цього захворювання?
*a. Бактерій
b. Вірусів
c. Грибів
d. Найпростіших
e. -

7. Бактерії - це одноклітинні мікроорганізми, які можуть швидко розмножуватися за сприятливих умов. Укажіть основний спосіб розмноження бактерій.
*a. Бінарний поділ
b. Брунькування
c. -
d. Кон'югація
e. Спороутворення

8. У пацієнта нефрологічного відділення під час лабораторного дослідження сечі виявлено протеїнурію. Яка фаза сечоутворення порушена в цьому разі?
a. Секреція реніну
b. Реабсорбція
c. Підкислення сечі
d. Секреція простагландинів
*e. Фільтрація

9. Під час проведення санітарно-гігієнічної оцінки рівня запиленості повітря в робочій зоні виявлено значне перевищення гранично допустимих концентрацій (ГДК) пилу. Який засіб індивідуального захисту органів дихання доцільно порекомендувати робітникам у цьому разі?
a. Автономний дихальний апарат
b. Кисневий апарат
c. Одноразові маски
d. Iзолюючi протигази
*e. Респiратори

10. У пацієнта за результатами дослідження загального аналізу крові виявлено, що рівень гемоглобіну становить 47 г/л, тромбоцитарні і лейкоцитарні показники в межах фізіологічних значень. Укажіть порядок дій лаборанта в цьому разі.
*a. Негайно повідомити лікарю, який призначив це лабораторне дослідження, про виявлення критичних значень
b. Видати результати досліджень у плановому порядку
c. Повідомити Національній службі здоров’я України
d. -
e. Повідомити пацієнтові про виявлення критичних значень

11. Під час електронної мікроскопії збірних ниркових трубочок було виявлено епітелій, що містить два типи клітин: темні та світлі. Укажіть основну функцію темних клітин збірних ниркових трубочок.
a. Пасивна реабсорбція води
b. Реабсорбція білків
c. Секреція реніну
d. Регуляція процесів фільтрації
*e. Секреція Н+-іонів

12. Яка хімічна речовина використовується для зневоднення тканин при виготовленні гістологічних препаратів?
a. Хлороформ
b. Ксилол
*c. Спирти зростаючої концентрації
d. Соляна кислота
e. Формалін

13. Лабораторія зобов'язана підтвердити, що обладнання відповідає встановленим критеріям прийнятності перед його введенням або поверненням в експлуатацію. Які основні вимоги має задовольняти лабораторне обладнання для підтвердження своєї відповідності цим критеріям?
*a. Точність або допустима невизначеність вимірювання, необхідні для отримання валідного результату
b. Низька вартість обслуговування та ремонту
c. Здатність приносити регулярний фінансовий прибуток лабораторії
d. -
e. Повна відсутність необхідності в технічному обслуговуванні після його встановлення

14. Проти якої інфекційної хвороби необхідно провести щеплення лаборанту, який працевлаштовується на роботу до лабораторії, для зниження потенційного ризику інфікування на робочому місці?
a. ВІЛ-інфекції
b. Гепатиту С
c. Гарячки Денге
d. Інфекційного мононуклеозу
*e. Гепатиту В

15. Хто з учасників проведення лабораторного дослідження несе відповідальність за забезпечення належної лабораторної практики?
a. -
b. Винятково адміністративний персонал лабораторії
c. Тільки фахівець із біобезпеки
d. Лише завідувач лабораторії
*e. Увесь персонал лабораторії

16. Під час мікроскопії нативного препарату, виготовленого із секрету передміхурової залози, виявлено утворення овальної та округлої форми жовтого кольору із характерною пошаровістю та дрібнозернистою центральною частиною. Укажіть ці утворення.
a. Лейкоцити
*b. Амілоїдні тільця
c. Кристали Бетхера
d. Еритроцити
e. Ліпоїдні зерна

17. У мазку периферичної крові вагітної жінки визначається поява еритроцитів різної величини з переважанням еритроцитів діаметром понад 9 мкм (макроцитоз). Підвищення якого еритроцитарного індексу, визначеного під час дослідження крові на автоматизованому гематологічному аналізаторі, підтверджує макроцитоз?
a. MCH
*b. MCV
c. MCHC
d. HTC
e. RBC

18. Який етап лабораторного дослідження передбачає точне дозування проб та реагентів, суворе дотримання методики виконання аналізу та коректний розрахунок отриманих результатів?
a. Преаналітичний
b. Внутрішньолабораторний
c. -
*d. Аналітичний
e. Постаналітичний

19. Пацієнтка віком 48 років скаржиться на загальну слабкість, запаморочення, підвищену стомлюваність, появу виразок та тріщин у кутах рота. Об'єктивно спостерігається: блідість шкіри та слизових оболонок, зміна форми і поперечна смугастість нігтів, стоншення волосся. У загальноклінічному аналізі крові: гемоглобін - 77 г/л, еритроцити - 1,2·10^12/л, КП - <0,85, ретикулоцити - 0,2%, лейкоцити - 35·10^9/л, тромбоцити - 380·10^9/л, лімфоцити - 74%, моноцити - 0,5%, еозинофіли - 0,5%, ШОЕ - 18 мм/год. Морфологія еритроцитів: анізоцитоз, переважають мікроцити. Концентрація феритину - 7 мкг/л (N - 15-30 мкг/л). Для якого захворювання найхарактерніші ці клініко-лабораторні показники?
a. Гострого лейкозу
b. Хронічного мієлоїдного лейкозу
*c. Залізодефіцитної анемії
d. Лімфогранулематозу
e. Вітамін В_12-дефіцитної анемії

20. Під час дослідження проби ґрунту отримано такі показники: санітарне число - 0,76, яйця гельмінтів - 20 шт. у 1 кг, колі-титр - 0,008, титр анаеробів - 0,001. Укажіть ступінь забруднення ґрунту.
a. Помірно забруднений
*b. Забруднений
c. Сильно забруднений
d. Чистий
e. Слабо забруднений

21. До якої категорії шкідливих виробничих факторів, що можуть спричинити професійні захворювання в медичних працівників, належить іонізуюче та електромагнітне випромінювання, ультразвук, виробничий шум і вібрація?
a. Психофізичних
b. -
c. Хімічних
*d. Фізичних
e. Біологічних

22. Під час копрологічного дослідження лаборант звернув увагу на безбарвний колір калу (ахолічний кал), що може свідчити про порушення жовчовиділення. Відсутність якого компонента в хімічному складі калу спостерігатиметься в цьому разі?
a. Гемоглобіну
b. Білірубіну
c. Білка
d. Уробіліну
*e. Стеркобіліну

23. Пацієнт скаржиться на слабкість, головний біль, задишку, підвищення артеріального тиску, виділення сечі червоного кольору. Ці симптоми з'явилися через 2 тижні після перенесеного бактеріального тонзиліту. Які лабораторні зміни в загальному аналізі сечі можна виявити в цьому разі?
a. Бактеріурію, протеїнурію, ніктурію
b. Лейкоцитурію, глюкозурію, кетонурію
*c. Макрогематурію, протеїнурію, циліндрурію
d. Лейкоцитурію, бактеріурію, циліндрурію
e. Гематурію, міоглобінурію, гемоглобінурію

24. Лаборант виконав пересів патологічного матеріалу з чашки Петрі в пробірку в ізольованому боксі. Через добу в пробірці виявлено ріст "брудної культури". Якої типової помилки, найімовірніше, припустився лаборант?
a. Вибрав бактеріологічну петлю більшого розміру
b. Працював із увімкненою бактерицидною лампою
*c. Не обпалив краї пробірки
d. Замінив бавовняно-марлеву пробку
e. Занадто довго стерилізував петлю

25. Укажіть рекомендований граничний рівень річного опромінення для осіб, яким рентгендіагностичні дослідження проводять у зв'язку з наявністю онкологічного захворювання.
a. 2 мЗв
b. 1 мЗв
*c. 100 мЗв
d. 20 мЗв
e. 200 мЗв

26. У науково-дослідній мікробіологічній лабораторії виконують роботу з патогенами, які належать до небезпечних та екзотичних збудників, що несуть високий індивідуальний і суспільний ризик. Зазначені патогени передаються повітряно-крапельним шляхом, а ефективних методів лікування та профілактики щодо захворювань, які вони спричиняють, наразі не існує. Укажіть рівень біологічної безпеки лабораторії, відповідно до класифікації ВООЗ, де проводять подібні дослідження.
a. BSL-2
b. -
c. BSL-3
d. BSL-1
*e. BSL-4

27. Чоловік віком 21 рік скаржиться на частий біль в епігастрії, закрепи, зменшення маси тіла на 6 кг упродовж останніх 2-х місяців, періодичну появу темної крові у випорожненнях. Під час дослідження шлункового соку виявлено молочну кислоту. Для якого захворювання характерні ці клініко-лабораторні показники?
a. Гострого панкреатиту
b. Вірусного гепатиту
c. Гіперацидного гастриту
d. Виразкової хвороби шлунка
*e. Раку шлунка

28. У сімейній амбулаторії протягом року зареєстровано 7300 нових випадків захворювань серед обслуговуваного населення. Який статистичний показник захворюваності демонструють ці дані?
a. Захворюваність із тимчасовою втратою працездатності
*b. Первинну захворюваність
c. Патологічну ураженість населення
d. Поширеність хвороб
e. Госпітальну захворюваність

29. На якому етапі лабораторного дослідження фахівець медичної лабораторії проводить оцінювання та оформлення результатів аналізу, а також акцентує увагу лікарів-клініцистів на деяких значущих відхиленнях у результатах аналізу, які можуть вплинути на діагностику захворювання та лікувальний процес?
a. Внутрішньолабораторному
b. -
c. Аналітичному
d. Преаналітичному
*e. Постаналітичному

30. Як називається здатність тест-системи виявляти максимально можливу кількість інфікованих пацієнтів, тобто виявляти позитивні зразки без хибнонегативних результатів?
a. Діагностична значущість
b. Діагностична специфічність
c. Діагностична ефективність
*d. Діагностична чутливість
e. Діагностична своєрідність

31. Який фактор насамперед впливає на результат аналізу біологічних рідин пацієнта під час лабораторного дослідження?
*a. Якість реактивів і стан лабораторного обладнання
b. Технологія попередньої підготовки проб для аналізу
c. Дотримання усіх правил забору матеріалу для дослідження
d. Дотримання вимог техніки безпеки під час проведення досліджень
e. Дотримання необхідних умов транспортування та збереження проб

32. Пацієнтка віком 55 років скаржиться на загальну слабкість, підвищену стомлюваність, порушення чутливості в нижніх кінцівках та відчуття поколювання в них. У загальноклінічному аналізі крові: гемоглобін - 102 г/л, еритроцити - 2,5·10^12/л, ретикулоцити - 2%, КП - 1,25, лейкоцити - 3·10^9/л, тромбоцити - 185·10^9/л, лімфоцити - 26%, моноцити - 5%, ШОЕ - 9 мм/год. Морфологія еритроцитів: анізоцитоз, макроцитоз, пойкілоцитоз, наявність тілець Жоллі та кілець Кебота. Для якого захворювання найхарактерніші ці клініко-лабораторні показники?
a. Хронічного мієлоїдного лейкозу
b. Ідіопатичної тромбоцитопенічної пурпури
c. Фолієводефіцитної анемії
d. Апластичної анемії
*e. Вітамін В_12-дефіцитної анемії

33. Пацієнт віком 47 років скаржиться на біль в епігастрії, що іррадіює в спину, посилюється після вживання їжі та зменшується в положенні сидячи. За результатами аналізу крові: alpha-амілази крові - 136 Од/л, глюкоза - 6,2 ммоль/л. У копрограмі: стеаторея ("жирний" кал), панкреатична еластаза (еластаза 1) - 100 мкг/г. Для якого захворювання найхарактерніші ці клініко-лабораторні показники?
a. Гострого гастриту
*b. Хронічного панкреатиту
c. Діабетичного кетоацидозу
d. Хронічного гастродуоденіту
e. Перфоративної виразки шлунка

34. Пацієнтці віком 59 років встановлено попередній діагноз: гостра ниркова недостатність. Який лабораторний метод дослідження сечі дозволить визначити концентраційну функцію нирок?
*a. Проба Зимницького
b. Проба Богомолова
c. Проба Розіна
d. Метод Аддіса-Каковського
e. Метод Амбурже

35. Пацієнту встановлено попередній діагноз: малярія. Який метод фарбування мазка крові використовують для мікроскопічної діагностики малярії?
a. За Грамом
*b. За Романовським-Гімзою
c. За Паппенгеймом
d. За Цілем-Нільсеном
e. За Ван Гізоном

36. На території районної лікарні, в окремо реконструйованій будівлі, відкрилася клініко-діагностична лабораторія. Керівництву лікарні необхідно заповнити штат співробітниками. Який основний чинник визначає кількість посад лікарів-лаборантів та лаборантів у клініко-діагностичній лабораторії?
a. Кількість відділів лабораторії
b. Загальна площа лабораторії
c. Чисельність населення населеного пункту, у якому розташована лабораторія
*d. Кількість можливих пацієнтів у лікарні
e. -

37. У десятирічної дитини впродовж місяця спостерігається нічний нападоподібний сухий кашель та в'язкі виділення з носа. Індекс антитіл IgG до Bordetella pertussis у крові становить 53,0. Для якого захворювання характерні ці клініко-лабораторні показники?
a. Туберкульозу
*b. Кашлюка
c. Бронхіальної астми
d. Пневмонії
e. Бронхоектатичної хвороби

38. Пацієнту, який хворіє на мегалобластну анемію, проведено пункцію паренхіми органа кровотворення. Під час мікроскопічного дослідження в отриманому зразку виявлено значну кількість мегакаріоцитів. Який орган кровотворення досліджують?
*a. Червоний кістковий мозок
b. Лімфатичний вузол
c. Тимус
d. Селезінку
e. Мигдалики

39. У якому приміщенні мікробіологічної лабораторії потрібно проводити роботу з виготовлення мазків патологічного матеріалу?
*a. Препараторській
b. Стерилізаційній
c. Віварії
d. Кімнаті для забору матеріалу
e. Кімнаті для приготування поживних середовищ

40. Який метод світлової мікроскопії ґрунтується на властивості окремих молекул випромінювати світло під час їх освітлення променями вищої частоти?
*a. Флуоресцентна
b. Поляризаційна
c. -
d. Темнопільна
e. Фазово-контрастна

41. Маніпуляційна сестра медична під час взяття крові в пацієнта для дослідження коагуляційного гемостазу використовує пробірку з блакитною кришкою, яка містить 3,8%-ий розчин цитрату натрію. Яка функція цього препарату в дослідженні?
a. Зв'язування антитромбіну III
*b. Зв'язування іонів кальцію
c. Пригнічення зв'язування тромбопластину з фактором згортання крові
d. Гальмування перетворення фібриногену у фібрин
e. Інактивація тромбіну

42. Укажіть мінімальний вік, з якого в Україні дозволено працювати в клініко-діагностичній лабораторії особам із профільною освітою.
*a. 18 років
b. 20 років
c. 21 рік
d. 19 років
e. 16 років

43. Лабораторії потрібно постійно вдосконалювати ефективність системи менеджменту якості, що охоплює преаналітичні, аналітичні та постаналітичні процеси, відповідно до політики щодо якості. Який із нижченаведених аспектів є основою для розроблення заходів, що охоплюють усі сфери функціонування лабораторії?
a. Висновки акредитації
b. Внутрішньолабораторний контроль
c. Біологічна безпека
*d. Критерії оцінки ризиків
e. Проведений аудит

44. Пацієнтка віком 45 років скаржиться на болючість та ранкову скутість дрібних суглобів кисті, тривалий субфебрилітет. Об'єктивно спостерігається: суглоби набряклі, червоні, збільшені в розмірі. Встановлено попередній діагноз: ревматоїдний артрит. Дослідження якого лабораторного маркера є найінформативнішим для підтвердження цього діагнозу?
a. Антитіл до рибосомального протеїну
*b. А-ССР (антитіл до циклічного цитрулінованого пептиду)
c. AENA (антитіл до екстрагованих нуклеарних антигенів)
d. dsDNA (антитіл до двоспіральної ДНК)
e. Антитіл до центромерів

45. Система управління якістю роботи лабораторії передбачає валідацію досліджень. Укажіть правильне визначення цього поняття.
*a. Підтвердження відповідності результатів досліджень
b. Міжлабораторні дослідження
c. Порівняння результатів кількох однотипних досліджень
d. Порівняння результатів за критеріями "норма - відхилення від норми"
e. Дослідження контрольних зразків

46. В основі колориметрії лежить закон Бугера-Ламберта-Бера. Якому з нижченаведених параметрів, відповідно до цього закону, пропорційна абсорбція розчину (оптична густина)?
a. Коефіцієнту розчинності
b. Температурі розчину
c. Молекулярній масі розчину
*d. Концентрації речовини в розчині
e. Об'єму розчину

47. Як називається однорідний матеріал, результати дослідження якого використовують для оцінювання похибки виконуваного аналітичного виміру?
a. Якісний
b. Досліджуваний
*c. Контрольний
d. Спеціальний
e. Кількісний

48. Медична лабораторія розробляє індикатори якості для моніторингу переданалітичних процесів. Який із нижченаведених процесів належить до переданалітичних?
a. Формування звіту про результати лабораторних досліджень
b. Архівування зразків біологічного матеріалу
c. Утилізація відпрацьованих біологічних матеріалів
*d. Підготовка пацієнта до проведення дослідження
e. Надання звіту замовнику лабораторних послуг

49. Лаборант провів дослідження питного молока та отримав такі результати: за зовнішнім виглядом та консистенцією - однорідна рідина без осаду, пластівців білка та грудочок жиру, має виражений присмак пастеризації (присмак кип'яченого молока), колір - з легким кремовим відтінком, титрована кислотність - 19^oТ, густина - 1028 кг/м^3. Укажіть вид цього питного молока за способом оброблення.
*a. Стерилізоване
b. -
c. Ультрапастеризоване
d. Пряжене
e. Пастеризоване

50. На станції з очистки питної води на етапі водопідготовки у воду періодично додають флокулянти (поліакриламід). З якою метою це застосовують?
a. Усунення запаху
b. Пом'якшення
*c. Прискорення коагуляції
d. Знезараження
e. Збільшення тривалості зберігання

51. Шкідливі виробничі фактори - це фактори середовища і трудового процесу, що можуть спричинити професійну патологію, тимчасове або стійке зниження працездатності, підвищити частоту захворювань, призвести до порушення здоров'я потомства. До якої категорії шкідливих виробничих факторів належить токсичний пил?
a. Біологічних
b. Фізичних
c. -
d. Психофізичних
*e. Хімічних

52. Співробітники нової мікробіологічної лабораторії під час роботи використовують захисні окуляри та захисні маски тільки в тому разі, якщо процедури, що супроводжуються утворенням крапель та аерозолів, виконують поза боксами біологічної безпеки. Укажіть рівень біологічної безпеки вищезазначеної лабораторії згідно з класифікацією ВООЗ?
a. BSL-1
b. -
c. BSL-3
*d. BSL-2
e. BSL-4

53. У лабораторних умовах бактерії вирощують на поживних середовищах. Як називається група поживних середовищ, які забезпечують швидший ріст певних видів мікроорганізмів, тоді як інші на них ростуть повільніше?
*a. Елективні
b. Транспортні
c. Диференціально-діагностичні
d. Основні (універсальні)
e. Спеціальні

54. Акредитація лабораторій - це основна можливість засвідчити компетентність і здатність здійснювати роботи з підтвердженням відповідності. Який українськомовний ресурс ВООЗ можна використовувати для внутрішнього аудиту під час підготовки до акредитації лабораторії відповідно до ДСТУ EN ISO 15189?
a. -
*b. SLIPTA
c. WHO quality toolkit
d. Pay&Care
e. LTCT

55. Яку посаду в клініко-діагностичній лабораторії може займати фахівець із вищою освітою за спеціальністю "Біологія" після проходження спеціалізації за фахом "Клінічна лабораторна діагностика"?
a. Біолог
b. Лікар-лаборант
c. Біохімік
*d. Цитоморфолог
e. Мікробіолог

56. Для визначення швидкості осідання еритроцитів у крові застосовують метод дослідження, що ґрунтується на використанні стандартних капілярів із внутрішнім діаметром 2,55 та шкалою осідання еритроцитів 200 м. Хто з науковців запропонував цей метод дослідження?
*a. Панченков
b. Паппенгейм
c. Коултер
d. Май-Грюнвальд
e. Романовський

57. До лабораторії на дослідження передано мокротиння пацієнтки, яке має такі особливості: брудно-шоколадного кольору, рідке, сморідне, містить еластичні волокна, під час відстоювання розділяється на три шари: верхній - пінистий, середній - серозний (каламутна рідина буруватого кольору), а в нижньому шарі виявляються пробки Дітріха, голки жирних кислот, краплі жиру та прожилки крові. Під час опитування пацієнтки з'ясувалося, що виділення мокротиння відбувається у великій кількості (до 1-1,5 л на добу). Для якого захворювання характерний цей результат дослідження мокротиння?
a. Кандидозної пневмонії
b. Гострого бронхіту
*c. Гангрени легень
d. Бронхіальної астми
e. Хронічного бронхіту

58. У пацієнта спостерігаються клінічні симптоми харчової алергії. Зразки сироватки його крові внесли в лунки 96-лункового полістиролового планшета для подальшого дослідження. Який метод діагностики було використано?
*a. Імуноферментний аналіз
b. Імуноелектрофорез
c. Імуноблотинг
d. Нефелометрія
e. Радіоізотопний аналіз

59. У пацієнта концентрація вільної соляної кислоти в шлунковому соку натщесерце становить 60-80 ммоль/л. Для якого захворювання це характерно?
a. Хронічного гастриту
*b. Виразкової хвороби шлунка
c. Функціонального розладу травлення
d. Раку шлунка
e. Виразкової хвороби дванадцятипалої кишки

60. Під час мікроскопічного дослідження мокротиння пацієнта виявлено гігантські клітини зі світло-блакитною цитоплазмою із сіруватим відтінком та бобоподібними ядрами, що розміщуються у вигляді підкови по периферії клітини. Для якого захворювання характерна наявність цих клітин у мокротинні?
*a. Туберкульозу легень
b. Ехінококозу легень
c. Бронхіальної астми
d. Хронічного бронхіту
e. Гангрени легень

61. Пацієнта віком 78 років шпиталізовано до лікарні в тяжкому стані з попереднім діагнозом: інфаркт міокарда. Дослідження яких біохімічних маркерів треба насамперед провести для підтвердження діагнозу?
a. Загального білірубіну та його фракцій
b. Загального та іонізованого кальцію
c. Загального білка та альбуміну
d. Креатиніну та сечовини
*e. КФК (переважно МВ-фракції) та тропонінів

62. Пацієнтка віком 52 роки, яка нещодавно перехворіла на бактеріальний тонзиліт, скаржиться на біль у поперековій ділянці, підвищення температури тіла, загальну слабкість, погіршення апетиту, появу набряків під очима та на обличчі, особливо вранці. У периферичній крові: тромбоцитопенія, лейкоцитоз, збільшення ШОЕ. У загальному аналізі сечі: макрогематурія, циліндрурія і протеїнурія (3 г/л). Результати біохімічного аналізу крові: гіпопротеїнемія, диспротеїнемія, гіпоальбумінемія, збільшення alpha_2-глобулінів, гіперхолестеринемія, поява СРБ, глюкоза - 6,2 ммоль/л. Для якого захворювання найхарактерніші ці клініко-лабораторні показники?
*a. Гострого гломерулонефриту
b. Цукрового діабету
c. Системного червоного вовчака
d. Гострого пієлонефриту
e. Гострого циститу

63. Відомо, що плазматичні клітини (плазмоцити) продукують антитіла. Які клітини імунної системи активуються і диференціюються в плазмоцити у відповідь на введення антигена в організм?
a. Промієлоцити
b. Моноцити
*c. В-лімфоцити
d. Нейтрофіли
e. Мієлоцити

64. Жінку віком 57 років шпиталізовано до лікарні зі скаргами на загальну слабкість, підвищення температури тіла, втрату маси тіла, слабкість у м'язах плечового і тазового поясу, а також у спині. Під час огляду виявлено еритему з фіолетовим відтінком, що локалізується на верхніх повіках, поєднується з періорбітальним набряком. У крові виявлено підвищення активності КФК, зростання рівня міоглобіну, активності альдолази, ЛДГ, а також підвищення ШОЕ, концентрації Mi-2-антигену, С-реактивного білка та gamma-глобулінів. Для якого захворювання характерні ці клініко-лабораторні показники?
a. Ревматоїдного артриту
b. Системної склеродермії
c. Системного червоного вовчака
*d. Дерматоміозиту
e. Періартеріїту

65. Керівнику клініко-діагностичної лабораторії необхідно розробити систему заходів, спрямованих на підвищення точності, правильності відтворення результатів діагностичних досліджень. Укажіть її назву.
a. Менеджмент якості
*b. Контроль якості лабораторних досліджень
c. Настанова з якості
d. Критерії управління ризиками
e. Внутрішньолабораторний контроль

66. Пацієнту гастроентерологічного відділення призначено низку аналізів, спрямованих на дослідження функціонального стану печінки. Який тест використовують для визначення детоксикаційної функції печінки?
a. Тимолова проба
b. Проба з галактозним навантаженням
c. Визначення активності лужної фосфатази
d. Визначення активності амінотрансфераз
*e. Проба Квіка-Пителя (навантаження бензоатом натрію)

67. Під час гістологічного дослідження біоптату дистального відділу стравоходу пацієнта виявлено заміну плоского епітелію циліндричним епітелієм шлунка. Укажіть цей патологічний процес.
*a. Метаплазія
b. Рак стравоходу
c. Рак шлунка
d. Лейкоплакія
e. Дисплазія

68. У пофарбованому мазку крові лаборант виявив клітини розміром 15-20 мкм, без включень, ядра яких мають бобовидну або підковоподібну форми. Укажіть ці клітини.
a. Базофіли
b. -
c. Еритроцити
d. Лімфоцити
*e. Моноцити

69. Під час мікроскопії гістологічного препарату виявлено ядра клітин синьо-фіолетового кольору та цитоплазму рожевого кольору. Укажіть метод фарбування гістологічного препарату.
a. Карміном за Бестом
*b. Гематоксилін-еозином за Ганзеном
c. Пікрофуксином за Ван-Гізоном
d. Кислим фуксином за Маллорі
e. Азотнокислим сріблом за Більшовським-Гросс

70. Під впливом стресових факторів у людини розвивається тахікардія. Який гормон, що активно виділяється наднирниками під час стресу в кров, спричиняє прискорення серцебиття?
a. Вазопресин
*b. Адреналін
c. Кортикостерон
d. Альдостерон
e. Прогестерон

71. Як називають величини (стандартні значення), розроблені за спеціальною методикою під час діяльності клініко-діагностичної лабораторії при обстеженні здорових осіб?
a. Відносні
b. -
c. Класичні
d. Експериментальні
*e. Референтні

72. Під час вивчення гістологічного препарату пухлини підшлункової залози у клітинах незмінених ацинусів чітко визначаються яскраво-червоні гранули, що містять білки - попередники травних ензимів. Який гістологічний барвник зазвичай використовують для фарбування структур клітин та міжклітинної речовини, що містять велику кількість білків?
*a. Еозин
b. Гематоксилін
c. Сафранін
d. Азур
e. Кармін

73. У дворічної дитини під час лабораторного дослідження виявлено значне підвищення концентрації метгемоглобіну в крові. З анамнезу з'ясувалося, що мати дитини для приготування дитячої суміші використовує воду з колодязя. Визначення рівня яких хімічних сполук у воді доцільно провести, щоб підтвердити зв'язок захворювання дитини з уживанням цієї води?
*a. Нітратів
b. Фторидів
c. Гідрокарбонатів
d. Хлоридів
e. Сульфатів

74. Під час лабораторного дослідження ексудату отримано такі результати: молочно-білого кольору, каламутний, рідкої консистенції, відносна густина - 1,022 г/см^3, вміст білка - 50 г/л, реакція Рівальта - позитивна, мікроскопічно виявляється велика кількість жиру та детриту (зруйновані жироперероджені клітини). Для якого виду ексудату характерний цей результат дослідження?
a. Серозного
b. Гнійного
c. Геморагічного
d. Гнилісного
*e. Хілусоподібного

75. У чоловіка спостерігається загальна слабкість, артеріальна гіпотонія та гіперпігментація шкіри. Під час дослідження крові виявлено гіперкаліємію та гіпонатріємію. Для якого захворювання характерні ці клініко-лабораторні показники?
a. Феохромоцитоми
b. Подагри
*c. Хвороби Аддісона
d. Меланоми
e. Синдрому Іценка-Кушинга

76. До лабораторії передано пробу повітря з житлової забудови великого населеного пункту, у якій виявлено значне перевищення концентрацій оксиду вуглецю, вуглеводнів, оксидів азоту, сажі та сірчаних сполук. Укажіть найімовірніше джерело забруднення повітря населеного пункту.
a. Будівельна промисловість
*b. Викиди автотранспорту
c. Хімічна промисловість
d. Біогенні чинники
e. Продукти життєдіяльності людини

77. У пацієнта гастроентерологічного відділення спостерігаються клінічні прояви обтураційної жовтяниці. Визначення яких біохімічних маркерів може підтвердити наявність холестатичного ушкодження печінки?
a. Спектра ізоферментів лактатдегідрогенази
*b. Активності gamma-глутамілтрансферази
c. Активності трансаміназ
d. Активності гліколітичних ферментів
e. Часу зсідання крові

78. Укажіть рекомендований граничний рівень річного опромінення для осіб, яким рентгендіагностичні дослідження проводять за клінічними показаннями з метою уточнення діагнозу і вибору тактики лікування у зв'язку з неонкологічними захворюваннями.
a. 1 мЗв
b. 200 мЗв
*c. 20 мЗв
d. 100 мЗв
e. 2 мЗв

79. Гематоксилін є основним барвником, який взаємодіє з базофільними структурами клітини, забарвлюючи їх у синьо-фіолетовий колір. Які речовини у складі ядра клітини забезпечують зв'язок із цим барвником?
*a. Нуклеїнові кислоти
b. Вода
c. Ліпіди
d. Фосфоліпіди
e. Вуглеводи

80. Для визначення концентрації натрію в сироватці крові лабораторія використовує метод непрямих іон-селективних електродів. Який із нижченаведених факторів може спричинити псевдогіпонатріємію в досліджуваному зразку?
a. Наявність згустку в зразку
b. Іктеричність плазми
c. Тривалий час доставки зразка
d. Гемоліз еритроцитів
*e. Ліпемія

81. У препараті червоного кісткового мозку в полі зору мікроскопа виявляється клітина, ядро якої складається з багатьох сегментів, дрібна зернистість її цитоплазми забарвлюється як основними, так і кислими барвниками. Укажіть цю клітину.
a. Базофіл
b. Моноцит
*c. Нейтрофіл
d. Лімфоцит
e. Еозинофіл

82. Пацієнт скаржиться на м'язову слабкість, порушення координації рухів, тремор рук та головний біль. Під час обстеження виявлено наявність каменів у нирках і підвищення рівня паратгормону в крові. Кількісні зміни якого макроелемента в сироватці крові можна очікувати в цьому разі?
a. Магнію
b. Калію
c. Хлору
*d. Кальцію
e. Натрію

83. Пацієнту віком 50 років встановлено попередній діагноз: дерматоміозит. Який метод гістологічного дослідження доцільно застосувати для виявлення специфічних антитіл до нуклеарних або цитоплазматичних антигенів у змінених тканинах пацієнта?
a. Гібридизації
b. Статичної цитометрії
c. Гістохімічний
d. Авторадіографічний
*e. Імуногістохімічний

84. Під час лабораторного дослідження калу виявлено проглотиди цестод, що мають такі особливості: у центрі проглотиди розташована матка розеткоподібної форми, яка відкривається назовні самостійним отвором. Укажіть гельмінтоз та збудника, що його спричиняє.
a. Гіменолепідоз (ціп’як карликовий)
*b. Дифілоботріоз (стьожак широкий)
c. Дипілідіоз (ціп’як гарбузоподібний або огірковий)
d. Ехінококоз (ехінокок звичайний)
e. Теніоз (ціп’як свинячий)

85. Рикетсії є облігатними грамнегативними внутрішньоклітинними паразитами, що погано фарбуються звичайними аніліновими барвниками, тому для їхнього фарбування застосовують метод Макіавеллі в модифікації П. Ф. Здродовського. Які з нижченаведених особливостей властиві рикетсіям?
a. Іноді утворюють спори та мають капсули
*b. Не утворюють спор і капсул
c. Утворюють спори та мають капсули
d. Не утворюють спори, але мають капсули
e. Утворюють спори, але не мають капсул

86. До лабораторії доставлено зразок крові пацієнта, який нещодавно повернувся з тропічної країни і в нього спостерігаються характерні симптоми тяжкої форми малярії, а саме: висока температура тіла, озноб, головний біль, виражена загальна слабкість та анемія. Який вид малярійного плазмодія є основним збудником тропічної малярії?
*a. Plasmodium falciparum
b. Plasmodium knowlesi
c. Plasmodium vivax
d. Plasmodium malariae
e. Plasmodium ovale

87. Мікоплазми належать до групи мікроорганізмів, які мають свої унікальні морфологічні особливості. Яке з нижченаведених тверджень правильне щодо морфологічних особливостей мікоплазм?
a. Мікоплазми - це дрібні мікроорганізми, які мають типову бактеріальну клітинну структуру та здатні відновлювати клітинну стінку
b. Мікоплазми є найбільш дрібними мікроорганізмами, які мають постійну клітинну форму, не можуть розмножуватися на безклітинному поживному середовищі
*c. Мікоплазми є найбільш дрібними поліморфними мікроорганізмами, які не мають клітинної стінки, можуть розмножуватися на безклітинному поживному середовищі
d. -
e. Мікоплазми - це дрібні мікроорганізми, які мають клітинну стінку, що захищає їх від дії навколишнього середовища

88. Для медичної лабораторії придбано новий біохімічний аналізатор BS-600M MINDRAY. Який вид інструктажу з охорони праці та техніки безпеки має пройти лаборант, який буде працювати з цим аналізатором?
*a. Позаплановий
b. Вступний
c. Цільовий
d. Повторний
e. -

89. Як часто, згідно з рекомендаціями EUCAST, потрібно проводити контрольні дослідження для антимікробних речовин, які є частиною поточного набору реагентів для визначення чутливості мікроорганізмів до антимікробних препаратів, що дозволить забезпечити точність та правильність отриманих результатів?
a. Двічі на тиждень
*b. Щоденно
c. Щотижня
d. Щомісяця
e. Раз на півроку

90. У пацієнта віком 56 років спостерігаються набряки на нижніх кінцівках, жовтяниця склер та шкіри, а також жовтувато-зелені кільця на рогівці ока (кільця Кайзера-Флейшера). Під час лаборотарного дослідження виявлено, що добова екскреція міді з сечею становить 120 мкг/добу. Для якого захворювання характерні ці клініко-лабораторні показники?
a. Синдрому Іценка-Кушинга
b. Синдрому Ліддла
*c. Хвороби Вільсона-Коновалова
d. Хвороби Бехтерєва
e. Хвороби Педжета

91. У пацієнтки внаслідок прогресування захворювання нирок розвинувся нефротичний синдром. З'явилися набряки різного ступеня, які спочатку локалізовувалися в періорбітальній ділянці (особливо вранці), потім стали генералізованими. Під час лабораторного дослідження виявлено значне зниження концентрації загального білка в сироватці крові (гіпопротеїнемія), переважно за рахунок альбумінів (гіпоальбумінемія). Чим зумовлений розвиток цих лабораторних змін?
a. Надмірним споживанням рідини
b. Підвищеним синтезом білка в печінці
*c. Значною втратою білка через нирки із сечею
d. Порушенням всмоктування та засвоєння білків
e. Збільшеним споживанням білка з їжею

92. Лабораторія впровадила вимоги міжнародного стандарту ISO 15189:2022 "Медичні лабораторії. Вимоги до якості та компетентності" у свою діяльність та бажає отримати визнання своєї компетентності щодо виконання лабораторних досліджень відповідно до цього стандарту. Яка процедура дозволяє уповноваженому органу офіційно підтвердити компетентність організації для виконання конкретних завдань?
a. Сертифікація
*b. Акредитація
c. Стандартизація
d. Атестація
e. Ліцензування

93. На преаналітичному етапі лабораторного дослідження, під час забору зразка біологічного матеріалу, важливо дотримуватися встановлених процедур для забезпечення точності та надійності результатів. Які дії потрібно виконати в разі будь-яких відхилень від встановлених процедур забору зразка?
a. Класифікувати відхилення як таке, що не має суттєвого впливу на результати дослідження
b. Підібрати відповідний прилад для дослідження
c. Повідомити про відхилення в усній формі
d. Продовжити аналіз, не звертаючи уваги на відхилення
*e. Чітко задокументувати відхилення

94. У пацієнта, який хворіє на COVID-19, виявлено низький рівень специфічних антитіл у крові. Пригнічення функції яких клітин сполучної тканини спричинило зниження антитілоутворення?
a. Фіброцитів
*b. Плазмоцитів
c. Тканинних базофілів
d. Фібробластів
e. Адипоцитів

95. Лаборант санітарно-гігієнічної лабораторії відбирає проби ґрунту для дослідження на території дитячого майданчика. Яку масу середньої проби ґрунту потрібно передати до лабораторії для проведення фізико-хімічного дослідження (г)?
a. 400
b. 200
*c. 1000
d. 800
e. 500

96. До лабораторії передано пробу ґрунту, у якій виявлено значне перевищення вмісту важких металів: заліза, кадмію, кобальту, молібдену, нікелю, свинцю, селену, сурми, телуру та хрому. Укажіть найімовірніше джерело забруднення ґрунту.
a. Вихлопні гази автотранспорту
*b. Викиди промислових підприємств
c. Радіоактивні відходи
d. Звалище побутових відходів
e. Цілеспрямоване внесення в ґрунт екзогенних речовин

97. Укажіть прилад, за допомогою якого виготовляють тонкі зрізи тканини, залитої в парафін, для мікроскопічного дослідження.
a. Заливочна станція
*b. Мікротом
c. Термостат
d. Центрифуга
e. Мікроскоп

98. Під час дослідження води на станції водопідготовки виявлено такі показники: залізо - 1,5 мг/дм^3, хлориди - 180 мг/дм^3, фтор - 0,9 мг/дм^3, загальна твердість - 6 мг-екв/дм^3. Які методи необхідно застосувати для покращення якості води?
*a. Знезалізнення
b. Фторування
c. Опріснення
d. Дефторування
e. Пом'якшення

99. Яка задокументована процедура в медичній лабораторії регламентує надання зворотного зв'язку щодо претензій до якості лабораторних досліджень, отриманих від клініцистів, пацієнтів, співробітників лабораторії або інших осіб?
*a. Менеджмент скарг
b. Виявлення невідповідностей і контроль за ними
c. Аналіз критеріїв ризику
d. Внутрішній аудит
e. Запобіжні заходи

100. Під час проведення кількісного дослідження аналіту в біологічному зразку лаборант отримав забарвлений розчин. Після вимірювання інтенсивності його світлопоглинання фахівець розрахував концентрацію аналіту. Який метод аналізу використав лаборант?
a. Електрофоретичний
*b. Фотометричний
c. Титриметричний
d. Рефрактометричний
e. Хроматографічний

101. Згідно з міжнародним стандартом ISO 15189 "Медичні лабораторії. Вимоги до якості і компетентності", кожен працівник лабораторії повинен мати посадові інструкції. Які аспекти потрібно насамперед зазначити в посадових інструкціях?
a. Стаж роботи та кваліфікаційну категорію
b. Кваліфікаційну категорію та вимоги до техніки безпеки
*c. Обов'язки та повноваження
d. Вимоги до дотримання санітарного режиму та охорони праці
e. Графік роботи та завдання

102. Яким ключовим принципом має керуватися персонал клініко-діагностичної лабораторії під час роботи з біологічним матеріалом пацієнтів?
a. Місце проживання пацієнта впливає на вибір методів оброблення біологічного матеріалу
b. Стандартних заходів безпеки потрібно дотримуватися лише під час роботи з кров'ю
c. Біологічний матеріал можна вважати безпечним після його первинного оброблення
d. Усі пацієнти мають фізіологічні особливості
*e. Усі пацієнти потенційно інфіковані

103. Нейтрофільні лейкоцити можуть зазнавати дегенеративних змін в організмі людини під впливом інфекцій, інтоксикацій, запальних процесів та інших патологічних станів. Які морфологічні ознаки нейтрофільних лейкоцитів не свідчать про наявність дегенеративних змін у них?
*a. Полісегментна форма ядра
b. Токсична зернистість цитоплазми
c. Посилений пікноз ядра
d. Поява включень Князькова-Делє
e. Вакуолізація цитоплазми

104. Пацієнту встановлено попередній діагноз: холера. На яке поживне середовище потрібно провести посів випорожнень пацієнта для накопичення та культивування збудника цього захворювання - Vibrio cholerae?
a. Лужний агар
b. М'ясо-пептонний бульйон
*c. 1% пептонна вода
d. М'ясо-пептонний агар
e. Кров'яний агар

105. У трирічного хлопчика на шкірі обличчя з'явився дрібний блідо-рожевий, плямисто-папульозний висип, який протягом декількох годин без етапності швидко поширився на весь тулуб. Тенденції до злиття висипу немає. Появу висипу супроводжує підвищення температури тіла до субфебрильних цифр. Попередній діагноз: краснуха. Яке лабораторне дослідження допоможе підтвердити діагноз?
*a. Визначення специфiчних антитiл класу IgМ
b. Реакцiя нейтралiзацiї з парними сироватками
c. Реакцiя гальмування гемаглютинацiї
d. Посiв кровi на стерильність
e. Бакпосiв калу, сечi та змивiв із носоглотки

106. Яка з нижченаведених структур людського організму є основним місцем, де відбувається первинна адгезія вірусу грипу?
a. М'язовий шар легеневих артерій
*b. Епітеліальні клітини верхніх дихальних шляхів
c. Лімфатичні судини
d. Альвеоли легень
e. Слизова оболонка шлунково-кишкового тракту

107. Результати клінічного аналізу сечі пацієнта мають такі особливості: колір - оранжево-коричневий, вміст уробіліну значно підвищений, тоді як інші фізико-хімічні показники в межах норми. Для якої патології це характерно?
a. Хронічного гломерулонефриту
*b. Гемолітичної жовтяниці
c. Обтураційної жовтяниці
d. Інфаркту нирки
e. Хронічного пієлонефриту

108. На гістологічному препараті трубчастої кістки в ділянці перелому спостерігаються ознаки відновлення тканини, зокрема утворення кісткової мозолі. Яка тканина бере участь у формуванні цієї структури?
a. Пластинчаста кісткова
b. Пухка сполучна
c. Епітеліальна
d. Ретикулярна
*e. Грубоволокниста кісткова

109. Внутрішньолабораторний контроль якості спрямований на перевірку достовірності результатів вимірювань, які отримують у межах однієї лабораторії. Яка основна мета цього елемента системи управління якістю результатів вимірювання?
*a. Мінімізація випадкових і систематичних помилок у межах лабораторії
b. Забезпечення коректності інтерпретації результатів лабораторних досліджень лікарями
c. Контроль відповідності отриманих результатів досліджень нормативним вимогам на рівні регуляторних органів
d. Забезпечення відповідності методик лабораторних досліджень міжнародним рекомендаціям
e. Проведення зовнішнього незалежного аудиту якості лабораторних досліджень

110. Пацієнтку віком 67 років шпиталізовано до лікарні зі скаргами на підвищену стомлюваність, загальну слабкість, схуднення та біль у кістках. Результати загального аналізу крові: гемоглобін - 73 г/л, ШОЕ - 44 мм/год. Результати біохімічного аналізу сечі: вміст білка - 270 г/л, наявність паропротеїнів та білка Бенс-Джонса. Для якого захворювання характерні ці клініко-лабораторні показники?
a. Гострого лейкозу
b. Хронічної ниркової недостатності
*c. Множинної мієломи
d. Лімфогранулематозу
e. Дифузного токсичного зоба

111. Жінка віком 45 років скаржиться на біль, скутість та набряк у суглобах кистей і стоп. В анамнезі: хронічний тонзилофарингіт. У крові: лейкоцити - 14,4·10^9/л, ШOE - 32 мм/год, СРБ - 96 мг/л, РФ - 240 МОд/мл. Рівень антитіл IgG до АССР - 22,3 Од/мл (N<20). Для якого захворювання характерні ці клініко-лабораторні показники?
*a. Ревматоїдного артриту
b. Дерматоміозиту
c. Поліміозиту
d. Пневмосклерозу
e. Системного червоного вовчака

112. Пацієнта віком 54 роки шпиталізовано до лікарні зі скаргами на різкий біль у верхній частині живота, що іррадіює у спину та в ділянку лівої лопатки, підвищення температури тіла, нудоту та блювання. Встановлено попередній діагноз: гострий панкреатит. Збільшення рівня якого ферменту в сироватці крові є характерним для цього захворювання?
a. Креатинкінази
b. Аспартатамінотрансферази
c. Лактатдегідрогенази
*d. alpha-амілази
e. Аланінамінотрансферази

113. Які бактерії серед коків є найбільш резистентними до антимікробних препаратів та можуть викликати тяжкі інфекційні захворювання в людини?
*a. Стафілококи
b. Монококи
c. Стрептококи
d. Диплококи
e. Сарцини

114. Пацієнту віком 25 років встановлено діагноз: бронхіальна астма. Наявність яких клітин у мокротинні характерна для цього захворювання?
*a. Еозинофілів
b. Лейкоцитів
c. Нейтрофілів
d. Еритроцитів
e. Альвеолярних макрофагів

115. До лабораторії на дослідження передано пробу води з джерела децентралізованого водопостачання та отримано такі результати: вміст солей важких металів - у межах гранично допустимих концентрацій, сульфатів - 300 мг/л, нітратів - 75 мг/л, фтору - 0,5 мг/л, міді - 0,01 мг/л. Яке захворювання може виникнути внаслідок споживання води з цього джерела?
*a. Метгемоглобінемія
b. Гепатит
c. Селеноз
d. Ендемічний флюороз
e. Ротавірусна інфекція

116. Під час дослідження фізичних властивостей дуоденального вісту в усіх його порціях виявлено блідий колір жовчі. Для якої патології це характерно?
a. Гемолітичної жовтяниці
b. Хронічного дуоденіту
*c. Цирозу печінки
d. Гострого холециститу
e. Хронічного холециститу

117. Пацієнт здає кров у пункті забору зразків, що розташований далеко від лабораторії. Укажіть основну рекомендацію, якої необхідно дотримуватися під час транспортування зразка до лабораторії, щоб забезпечити якість і достовірність дослідження.
*a. Зберігати часовий інтервал між забором та доставкою зразка до лабораторії
b. Обов'язково зберігати зразок у морозильнику під час транспортування, незалежно від типу аналізу
c. Залишити зразок відкритим для уникнення накопичення газів
d. -
e. Не закривати контейнер зі зразком, щоб забезпечити його аерацію

118. Лаборант під час дослідження пофарбованого мазка периферичної крові проводить підрахунок лейкоцитарної формули. Що передбачає цей аналіз?
a. Визначення абсолютної кількісті кожного типу лейкоцитів
b. Підрахунок у відсотках молодих форм лейкоцитів
*c. Визначення відсоткового співвідношення різних видів лейкоцитів
d. Оцінку співвідношення гранулоцитів до агранулоцитів
e. -

119. Під час визначення умов праці працівників лабораторії кріомедицини виявлено, що мікроклімат за рахунок низької температури та високої вологості створює охолоджувальний вплив на організм співробітників. Яке порушення теплового балансу спостерігається в працівників цієї лабораторії?
*a. Тепловитрати переважають над теплопродукцією
b. Відсутня тепловіддача
c. Тепловитрати збалансовані з теплопродукцією
d. Блок всіх шляхів тепловіддачі
e. Теплопродукція переважає над тепловитратами

120. Укажіть рекомендоване місце для зберігання готових поживних середовищ, що містять кров, у бактеріологічній лабораторії.
a. У ламінарній шафі
b. У термостаті
c. У сухожаровій шафі
*d. У холодильнику
e. У боксі

121. Для дослідження властивостей білків, їх очищення та розділення використовують різні фізичні та фізико-хімічні методи. У чому полягає суть методу діалізу?
a. Електрофоретичному розділенні суміші білків
b. Визначенні ізоелектричної точки білка з використанням електрофорезу в градієнті рН
c. Хроматографічному розділенні суміші білків чи амінокислот
d. Додаванні сульфату амонію ((NH_4)_2SO_4) для фракціонування білків шляхом їх вибіркового осадження
*e. Відокремленні білків від солей та інших низькомолекулярних домішок

122. Пацієнт віком 60 років скаржиться на загальну слабкість та пітливість. Об'єктивно спостерігається: збільшення лімфатичних вузлів (еластичні та неболючі), гепатоспленомегалія. У периферичній крові: лейкоцити - 80·10^9/л, еритроцити - 3,1·10^12/л, тромбоцити - 170·10^9/л, гемоглобін - 100 г/л, КП - 0,97. У лейкоцитарній формулі: лімфоцити - 85%, пролімфоцити - 3%, сегментоядерні нейтрофіли - 11%, моноцити - 1%, тіні Гумпрехта-Боткіна - 32:100. Для якої патології характерні ці клініко-лабораторні показники?
a. Лімфогранулематозу
b. Волосистоклітинного лейкозу
*c. Хронічного лімфоїдного лейкозу
d. Пролімфоцитарного лейкозу
e. Плазмоклітинної мієломи

123. Деякі захворювання тонкої кишки пов'язані з порушенням функції клітин Панета, які розщеплюють дипептиди до амінокислот та нейтралізують кислі компоненти шлункового соку, що потрапляють до тонкої кишки. Де розташовані ці клітини?
a. На апікальній частині кишкових ворсинок
b. На бічних поверхнях кишкових ворсинок
c. У верхній частині кишкових крипт
*d. На дні кишкових крипт
e. У місці переходу ворсинок в крипти

124. До лабораторії передано пробу води з поверхневого водоймища, у якій під час лабораторного дослідження виявлено вміст каламутної суспензії, що складається з піску та глини, вміст солей важких металів - у межах гранично допустимих концентрацій. Укажіть тип забруднення води.
a. Господарсько-побутовий
*b. Механічний
c. Біологічний
d. Хімічний
e. Тепловий

125. Інфаркт міокарда - це патологічний стан, що характеризується пошкодженням серцевого м'яза внаслідок гострого порушення його кровопостачання. Які клітини сполучної тканини синтезують компоненти міжклітинної речовини та відіграють ключову роль у закритті дефекту в міокарді?
a. Макрофаги
b. Адвентиційні
*c. Фібробласти
d. Плазмоцити
e. Адипоцити

126. Під час виготовлення гістологічних зрізів пухлини шлунка, залитої в парафін, тканинний матеріал кришиться та розсипається на пиловидні часточки. Укажіть найімовірнішу причину цього дефекту.
*a. Недостатнє зневоднення матеріалу під час інфільтрації парафіном
b. Обмивання зразка водопровідною водою після фіксації
c. Висихання матеріалу під час транспортування з операційної до гістологічної лабораторії
d. Фіксація в розчині формальдегіду занадто високої концентрації
e. Тривале перебування зразка в спирті

127. Які методи дослідження зобов'язана обирати та використовувати лабораторія для забезпечення гарантованої клінічної точності під час тестування пацієнтів?
*a. Валідовані для використання за призначенням
b. -
c. Лише опубліковані в іноземних джерелах літератури
d. Спеціально розроблені лабораторією
e. Економічно обґрунтовані лабораторією

128. До якої категорії факторів, що впливають на результат лабораторного дослідження, належить час взяття матеріалу, зокрема циркадні ритми, фази менструального циклу, час останнього вживання їжі?
a. -
*b. Біологічних
c. Екологічних
d. Соціальних
e. Терапевтичних

129. На тлі тяжкої гіпоксії в організмі людини активується посилений анаеробний гліколіз, що супроводжується накопиченням піровиноградної кислоти в крові та посиленим її виведенням із сечею. Яку органічну сполуку використовують як реагент для кількісного визначення піровиноградної кислоти в сечі?
a. -
*b. 2,4-динітрофенілгідразин
c. Пероксидаза
d. 4-амінофеназон
e. Фосфорновольфрамова кислота

130. У пацієнта через два місяці після трансплантації нирки погіршився загальний стан. Лабораторні дослідження підтверджують початок реакції відторгнення трансплантата. Які клітини крові відіграють вирішальну роль у розвитку цієї реакції?
a. Т-хелпери
b. В-лімфоцити
c. Плазматичні
d. Інтерлейкін-1
*e. Т-кілери

131. Яку методику виготовлення гістологічного препарату доцільно застосувати для термінового аналізу стану щитоподібної залози, видаленої під час оперативного втручання?
a. Виготовлення зрізів на парафіновому мікротомі
*b. Виготовлення зрізів на заморожувальному мікротомі
c. Виготовлення зрізів на санному мікротомі
d. Метод желатинової інфільтрації
e. Метод целоїдинової інфільтрації

132. На переданалітичному етапі лабораторного дослідження отримано каламутну (опалесцентну) плазму крові. Яка найімовірніша причина такого її вигляду?
*a. Підвищений рівень ліпідів
b. Підвищений рівень глюкози
c. Низький рівень амінокислот
d. Наявність бактерій
e. Високий рівень білка

133. У лабораторії мають діяти програми профілактичного обслуговування вимірювальних приладів. Що є основою цих програм?
a. Кількість одиниць обладнання в лабораторії
*b. Інструкція виробника
c. Частота несправностей обладнання
d. Наявність обслуговуючого персоналу
e. Фінансові можливості лабораторії

134. До приймального відділення шпиталізовано пацієнта зі скаргами на сильний біль за грудниною. Експрес-тест виявив підвищення в сироватці крові тропоніну І. Які біохімічні показники ще, ймовірно, підвищаться в крові пацієнта?
a. ЛДГ-1, ЛДГ-4, АлАТ
b. ЛДГ-4, ЛДГ-5, АсАТ
c. ЛДГ-2, ЛДГ-5, АлАТ
d. ЛДГ-2, ЛДГ-3, АсАТ
*e. ЛДГ-1, ЛДГ-2, АсАТ

135. До лабораторії на дослідження передано ліквор пацієнта, якому встановлено попередній діагноз: геморагічний енцефаліт. Протягом якого часу після отримання зразка необхідно провести підрахунок кількості клітиннних елементів у лікворі, щоб уникнути руйнації клітин і отримати точні результати?
a. 90 хв
b. 180 хв
*c. 30 хв
d. 120 хв
e. 60 хв

136. Укажіть подальшу тактику щодо консервованої донорської крові, термін зберігання якої перевищує 25 днів.
a. Провести пробу на індивідуальну сумісність та використати кров для переливання
b. Кров дозволено переливати після проведення додаткової перевірки на наявність інфекції
c. Кров придатна для переливання
*d. Переливання крові заборонено у зв'язку з перевищенням терміну зберігання
e. Переливання крові дозволено після проведення лабораторних тестів на стерильність

137. Шляхом виявлення яких внутрішньоклітинних структур проводять ідентифікацію збудника дифтерії (Corynebacterium diphtheriae) у мікробіологічній лабораторії згідно з рекомендаціями щодо безпеки роботи з живими культурами мікроорганізмів?
a. Параспоральних кристалів
b. Капсули
c. Ліпідних включень
d. Глікогену
*e. Гранул волютину

138. Який антикоагулянт використовують під час визначення концентрації глюкози в крові?
*a. Фторид натрію
b. ЕДТА
c. Оксалат натрію
d. Фраксипарин
e. Гепарин

139. Для визначення рівня якого показника використовують ензиматичний колориметричний метод, а зниження його рівня в плазмі крові є характерною ознакою ішемічної хвороби серця?
a. TG (тригліцеридів загальних)
b. LDL (ліпопротеїдів низької щільності)
c. S-Chol (холестерину загального)
*d. HDL (ліпопротеїдів високої щільності)
e. -

140. У науковій лабораторії досліджують біоптат ниркової тканини 60-річного пацієнта, у якого діагностовано гломерулонефрит. Необхідно вивчити ультраструктуру базальної мембрани клубочків та описати зміни в подоцитах. Який метод дослідження дозволяє детально вивчити ультратонку будову клітинних і неклітинних структур?
a. Фазово-контрастна мікроскопія
*b. Трансмісійна електронна мікроскопія
c. Статична цитометрія
d. Флуоресцентна мікроскопія
e. Міхрохроматографія

141. Під час мікроскопічного дослідження мазка крові, пофарбованого за методом Романовського-Гімзи, виявлено позаклітинні мікроорганізми, що мають такі особливості: чітко виражену блакитну цитоплазму та продовгувато-овальне червоно-фіолетове ядро, розташоване в центрі мікроорганізма, блефаропласт на задньому кінці мікроба, від якого відходить джгутик, та ундулюючу мембрану між тілом мікроба та джгутиком. Укажіть цей мікроорганізм.
*a. Trypanosoma cruzi
b. Toxoplasma gondii
c. Leishmania donovani
d. Plasmodium falciparum
e. Babesia microti

142. Під час мікроскопічного дослідження мокротиння пацієнта виявлено такі елементи: клітини круглої форми, що містять густу й чітку зернистість, яка заломлює світло, кристали у вигляді безбарвних прозорих витягнутих ромбів різної величини, штопороподібні утворення, що складаються з осьової нитки, яку оточує ніжна слизова мантія. Для якого захворювання характерні ці результати дослідження мокротиння?
a. Бронхоектатичної хвороби
*b. Бронхіальної астми
c. Туберкульозу легень
d. Абсцесу легень
e. Гострого бронхіту

143. Після завершення роботи в мікробіологічній лабораторії лаборант зібрав матеріали, що потребують деконтамінації, у пакети з різнокольоровим маркуванням та в контейнери з твердими стінками, обладнані кришками. Який метод місцевої деконтамінації цих матеріалів є найбільш ефективним?
*a. Автоклавування
b. Спалювання в спеціальних установках
c. Утилізація з побутовими відходами
d. Дезінфекція
e. Фізичне знищення

144. До якої категорії медичних відходів належить експрес-тест для виявлення SARS-CoV-2 у носоглоткових змивах після його використання?
a. E
*b. B
c. C
d. D
e. А

145. У пацієнта після фізичного навантаження розвинулися такі симптоми: утрудне дихання, сухий надсадний кашель із виділенням склоподібного мокротиння, відчуття стиснення у грудній клітці, свистячі дистанційні хрипи (переважно на видиху). Під час лабораторного дослідження мокротиння виявлено велику кількість еозинофілів, спіралі Куршмана, кристали Шарко-Лейдена. Для якого захворювання характерні ці клініко-лабораторні показники?
a. Раку легень
*b. Бронхіальної астми
c. Пневмонії
d. Сухого плевриту
e. Туберкульозу легень

146. Для якої спадкової гематологічної патології характерні такі зміни в аналізі крові пацієнта: зсув лейкоцитарної формули вліво, наявність несегментованих ядер лейкоцитів бобоподібної форми та збільшення кількості паличкоядерних клітин до 20-50%?
a. Хвороби Мінковського-Шофара
b. Таласемії
c. Гемофілії А
*d. Аномалії Пельгера
e. Анемії Фанконі

147. Для дослідження емульсії лаборант застосував метод, що ґрунтується на вимірюванні каламутності системи, спричиненої розсіюванням світла частинками, зваженими в рідині. Який метод аналізу використав лаборант?
a. Імунохімічний
b. Емісійний спектральний
c. Рефрактометричний
*d. Турбідиметричний
e. Абсорбційний

148. Укажіть систему правил та заходів, що сприяє безпечній лабораторній практиці та запобігає професійному інфікуванню і потраплянню мікроорганізмів у навколишнє середовище, в організм людей і тварин.
a. Лабораторний контроль
b. Техногенна безпека
*c. Біобезпека
d. Медична практика
e. Хімічна безпека

149. Дослідження з використанням яких хімічних речовин у клініко-біохімічній лабораторії потрібно проводити у відповідних умовах, зокрема у зоні, обладнаній витяжною шафою?
a. -
b. Барію сульфату та міді сульфату
c. Тіобарбітурової та сульфосаліцилової кислоти
d. Фенолфталеїну та тимолфталеїну
*e. Сірчаної та азотної кислоти

150. До лабораторії доставлено проби ґрунту, відібрані в зоні ймовірного негативного впливу полігону твердих побутових відходів. Визначення рівня яких ключових показників потрібно насамперед провести для виявлення забруднення ґрунту в цьому разі?
a. Залишкової кількості пестицидів
b. Азотних добрив
*c. Солей важких металів
d. Нафтопродуктів
e. Органічних речовин

