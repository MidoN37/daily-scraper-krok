1. Пацієнту віком 42 роки встановлено діагноз: акромегалія. Патологія якої ендокринної залози є причиною цього захворювання?
a. Наднирників
b. Щитоподібної
*c. Гіпофізу
d. Передміхурової
e. Підшлункової

2. П'ятеро мешканців одного із сільських населених пунктів перебувають в інфекційній лікарні з діагнозом: амебіаз. За результатами епідеміологічного аналізу з'ясувалося, що всі вони вживали воду з власних колодязів. До якої групи мікроорганізмів належить збудник цього захворювання?
a. -
b. Гриби
c. Віруси
d. Бактерії
*e. Найпростіші

3. Лаборант, який працює в медичній лабораторії вже два роки, зарекомендував себе як активний, ініціативний працівник з високим рівнем відповідальності. Враховуючи його професійну компетентність та бажання зробити свій внесок у розвиток лабораторії, керівництво запропонувало йому посаду, яка передбачає поширення інформації про потреби та вимоги користувачів серед усіх працівників лабораторії. Укажіть цю посаду.
a. Аудитор
b. Заступник керівника лабораторії
*c. Менеджер з якості
d. Відповідальний за керування ризиками
e. Начальник відділу кадрів

4. До лабораторії на дослідження передано ліквор пацієнта. Як називається збільшення кількості клітинних елементів у цереброспінальній рідині?
a. Нормоцитоз
b. Гіпохлорархія
*c. Плеоцитоз
d. Ксантохромія
e. Гіпоглікоархія

5. У лабораторії досліджують гістологічний препарат одного з органів кровотворення та імунного захисту. Яка тканина є стромою майже всіх кровотворних органів?
a. Епітеліальна
b. Щільна сполучна
*c. Ретикулярна
d. Пухка сполучна
e. Слизова

6. Пацієнту встановлено попередній діагноз: актиномікоз. До якої групи мікроорганізмів відповідно до класифікації Берджи належить збудник цього захворювання?
*a. Бактерій
b. -
c. Грибів
d. Найпростіших
e. Вірусів

7. Бактерії - це одноклітинні мікроорганізми, які можуть швидко розмножуватися за сприятливих умов. Укажіть основний спосіб розмноження бактерій.
a. Брунькування
*b. Бінарний поділ
c. Спороутворення
d. -
e. Кон'югація

8. У пацієнта нефрологічного відділення під час лабораторного дослідження сечі виявлено протеїнурію. Яка фаза сечоутворення порушена в цьому разі?
*a. Фільтрація
b. Секреція реніну
c. Підкислення сечі
d. Секреція простагландинів
e. Реабсорбція

9. Під час проведення санітарно-гігієнічної оцінки рівня запиленості повітря в робочій зоні виявлено значне перевищення гранично допустимих концентрацій (ГДК) пилу. Який засіб індивідуального захисту органів дихання доцільно порекомендувати робітникам у цьому разі?
a. Одноразові маски
b. Автономний дихальний апарат
c. Кисневий апарат
d. Iзолюючi протигази
*e. Респiратори

10. У пацієнта за результатами дослідження загального аналізу крові виявлено, що рівень гемоглобіну становить 47 г/л, тромбоцитарні і лейкоцитарні показники в межах фізіологічних значень. Укажіть порядок дій лаборанта в цьому разі.
a. Повідомити Національній службі здоров’я України
*b. Негайно повідомити лікарю, який призначив це лабораторне дослідження, про виявлення критичних значень
c. Повідомити пацієнтові про виявлення критичних значень
d. Видати результати досліджень у плановому порядку
e. -

11. Під час електронної мікроскопії збірних ниркових трубочок було виявлено епітелій, що містить два типи клітин: темні та світлі. Укажіть основну функцію темних клітин збірних ниркових трубочок.
a. Регуляція процесів фільтрації
b. Пасивна реабсорбція води
*c. Секреція Н+-іонів
d. Секреція реніну
e. Реабсорбція білків

12. Яка хімічна речовина використовується для зневоднення тканин при виготовленні гістологічних препаратів?
a. Ксилол
b. Соляна кислота
c. Формалін
*d. Спирти зростаючої концентрації
e. Хлороформ

13. Лабораторія зобов'язана підтвердити, що обладнання відповідає встановленим критеріям прийнятності перед його введенням або поверненням в експлуатацію. Які основні вимоги має задовольняти лабораторне обладнання для підтвердження своєї відповідності цим критеріям?
a. Низька вартість обслуговування та ремонту
*b. Точність або допустима невизначеність вимірювання, необхідні для отримання валідного результату
c. -
d. Повна відсутність необхідності в технічному обслуговуванні після його встановлення
e. Здатність приносити регулярний фінансовий прибуток лабораторії

14. Проти якої інфекційної хвороби необхідно провести щеплення лаборанту, який працевлаштовується на роботу до лабораторії, для зниження потенційного ризику інфікування на робочому місці?
a. ВІЛ-інфекції
b. Гепатиту С
*c. Гепатиту В
d. Інфекційного мононуклеозу
e. Гарячки Денге

15. Хто з учасників проведення лабораторного дослідження несе відповідальність за забезпечення належної лабораторної практики?
a. -
b. Лише завідувач лабораторії
*c. Увесь персонал лабораторії
d. Винятково адміністративний персонал лабораторії
e. Тільки фахівець із біобезпеки

16. Під час мікроскопії нативного препарату, виготовленого із секрету передміхурової залози, виявлено утворення овальної та округлої форми жовтого кольору із характерною пошаровістю та дрібнозернистою центральною частиною. Укажіть ці утворення.
a. Лейкоцити
b. Еритроцити
c. Ліпоїдні зерна
*d. Амілоїдні тільця
e. Кристали Бетхера

17. У мазку периферичної крові вагітної жінки визначається поява еритроцитів різної величини з переважанням еритроцитів діаметром понад 9 мкм (макроцитоз). Підвищення якого еритроцитарного індексу, визначеного під час дослідження крові на автоматизованому гематологічному аналізаторі, підтверджує макроцитоз?
a. MCHC
b. MCH
c. HTC
d. RBC
*e. MCV

18. Який етап лабораторного дослідження передбачає точне дозування проб та реагентів, суворе дотримання методики виконання аналізу та коректний розрахунок отриманих результатів?
a. Преаналітичний
b. -
*c. Аналітичний
d. Внутрішньолабораторний
e. Постаналітичний

19. Пацієнтка віком 48 років скаржиться на загальну слабкість, запаморочення, підвищену стомлюваність, появу виразок та тріщин у кутах рота. Об'єктивно спостерігається: блідість шкіри та слизових оболонок, зміна форми і поперечна смугастість нігтів, стоншення волосся. У загальноклінічному аналізі крові: гемоглобін - 77 г/л, еритроцити - 1,2·10^12/л, КП - <0,85, ретикулоцити - 0,2%, лейкоцити - 35·10^9/л, тромбоцити - 380·10^9/л, лімфоцити - 74%, моноцити - 0,5%, еозинофіли - 0,5%, ШОЕ - 18 мм/год. Морфологія еритроцитів: анізоцитоз, переважають мікроцити. Концентрація феритину - 7 мкг/л (N - 15-30 мкг/л). Для якого захворювання найхарактерніші ці клініко-лабораторні показники?
a. Вітамін В_12-дефіцитної анемії
*b. Залізодефіцитної анемії
c. Лімфогранулематозу
d. Хронічного мієлоїдного лейкозу
e. Гострого лейкозу

20. Під час дослідження проби ґрунту отримано такі показники: санітарне число - 0,76, яйця гельмінтів - 20 шт. у 1 кг, колі-титр - 0,008, титр анаеробів - 0,001. Укажіть ступінь забруднення ґрунту.
a. Сильно забруднений
b. Чистий
c. Слабо забруднений
d. Помірно забруднений
*e. Забруднений

21. До якої категорії шкідливих виробничих факторів, що можуть спричинити професійні захворювання в медичних працівників, належить іонізуюче та електромагнітне випромінювання, ультразвук, виробничий шум і вібрація?
a. Психофізичних
b. Біологічних
*c. Фізичних
d. -
e. Хімічних

22. Під час копрологічного дослідження лаборант звернув увагу на безбарвний колір калу (ахолічний кал), що може свідчити про порушення жовчовиділення. Відсутність якого компонента в хімічному складі калу спостерігатиметься в цьому разі?
a. Білірубіну
b. Білка
c. Гемоглобіну
d. Уробіліну
*e. Стеркобіліну

23. Пацієнт скаржиться на слабкість, головний біль, задишку, підвищення артеріального тиску, виділення сечі червоного кольору. Ці симптоми з'явилися через 2 тижні після перенесеного бактеріального тонзиліту. Які лабораторні зміни в загальному аналізі сечі можна виявити в цьому разі?
*a. Макрогематурію, протеїнурію, циліндрурію
b. Лейкоцитурію, бактеріурію, циліндрурію
c. Лейкоцитурію, глюкозурію, кетонурію
d. Бактеріурію, протеїнурію, ніктурію
e. Гематурію, міоглобінурію, гемоглобінурію

24. Лаборант виконав пересів патологічного матеріалу з чашки Петрі в пробірку в ізольованому боксі. Через добу в пробірці виявлено ріст "брудної культури". Якої типової помилки, найімовірніше, припустився лаборант?
a. Працював із увімкненою бактерицидною лампою
*b. Не обпалив краї пробірки
c. Замінив бавовняно-марлеву пробку
d. Вибрав бактеріологічну петлю більшого розміру
e. Занадто довго стерилізував петлю

25. Укажіть рекомендований граничний рівень річного опромінення для осіб, яким рентгендіагностичні дослідження проводять у зв'язку з наявністю онкологічного захворювання.
a. 2 мЗв
b. 200 мЗв
c. 1 мЗв
d. 20 мЗв
*e. 100 мЗв

26. У науково-дослідній мікробіологічній лабораторії виконують роботу з патогенами, які належать до небезпечних та екзотичних збудників, що несуть високий індивідуальний і суспільний ризик. Зазначені патогени передаються повітряно-крапельним шляхом, а ефективних методів лікування та профілактики щодо захворювань, які вони спричиняють, наразі не існує. Укажіть рівень біологічної безпеки лабораторії, відповідно до класифікації ВООЗ, де проводять подібні дослідження.
a. -
b. BSL-3
c. BSL-2
d. BSL-1
*e. BSL-4

27. Чоловік віком 21 рік скаржиться на частий біль в епігастрії, закрепи, зменшення маси тіла на 6 кг упродовж останніх 2-х місяців, періодичну появу темної крові у випорожненнях. Під час дослідження шлункового соку виявлено молочну кислоту. Для якого захворювання характерні ці клініко-лабораторні показники?
a. Вірусного гепатиту
*b. Раку шлунка
c. Гострого панкреатиту
d. Виразкової хвороби шлунка
e. Гіперацидного гастриту

28. У сімейній амбулаторії протягом року зареєстровано 7300 нових випадків захворювань серед обслуговуваного населення. Який статистичний показник захворюваності демонструють ці дані?
a. Патологічну ураженість населення
*b. Первинну захворюваність
c. Захворюваність із тимчасовою втратою працездатності
d. Поширеність хвороб
e. Госпітальну захворюваність

29. На якому етапі лабораторного дослідження фахівець медичної лабораторії проводить оцінювання та оформлення результатів аналізу, а також акцентує увагу лікарів-клініцистів на деяких значущих відхиленнях у результатах аналізу, які можуть вплинути на діагностику захворювання та лікувальний процес?
a. Преаналітичному
*b. Постаналітичному
c. Аналітичному
d. Внутрішньолабораторному
e. -

30. Як називається здатність тест-системи виявляти максимально можливу кількість інфікованих пацієнтів, тобто виявляти позитивні зразки без хибнонегативних результатів?
a. Діагностична своєрідність
b. Діагностична ефективність
c. Діагностична значущість
d. Діагностична специфічність
*e. Діагностична чутливість

31. Який фактор насамперед впливає на результат аналізу біологічних рідин пацієнта під час лабораторного дослідження?
*a. Якість реактивів і стан лабораторного обладнання
b. Дотримання необхідних умов транспортування та збереження проб
c. Дотримання усіх правил забору матеріалу для дослідження
d. Дотримання вимог техніки безпеки під час проведення досліджень
e. Технологія попередньої підготовки проб для аналізу

32. Пацієнтка віком 55 років скаржиться на загальну слабкість, підвищену стомлюваність, порушення чутливості в нижніх кінцівках та відчуття поколювання в них. У загальноклінічному аналізі крові: гемоглобін - 102 г/л, еритроцити - 2,5·10^12/л, ретикулоцити - 2%, КП - 1,25, лейкоцити - 3·10^9/л, тромбоцити - 185·10^9/л, лімфоцити - 26%, моноцити - 5%, ШОЕ - 9 мм/год. Морфологія еритроцитів: анізоцитоз, макроцитоз, пойкілоцитоз, наявність тілець Жоллі та кілець Кебота. Для якого захворювання найхарактерніші ці клініко-лабораторні показники?
a. Фолієводефіцитної анемії
b. Хронічного мієлоїдного лейкозу
c. Апластичної анемії
*d. Вітамін В_12-дефіцитної анемії
e. Ідіопатичної тромбоцитопенічної пурпури

33. Пацієнт віком 47 років скаржиться на біль в епігастрії, що іррадіює в спину, посилюється після вживання їжі та зменшується в положенні сидячи. За результатами аналізу крові: alpha-амілази крові - 136 Од/л, глюкоза - 6,2 ммоль/л. У копрограмі: стеаторея ("жирний" кал), панкреатична еластаза (еластаза 1) - 100 мкг/г. Для якого захворювання найхарактерніші ці клініко-лабораторні показники?
a. Хронічного гастродуоденіту
b. Гострого гастриту
*c. Хронічного панкреатиту
d. Перфоративної виразки шлунка
e. Діабетичного кетоацидозу

34. Пацієнтці віком 59 років встановлено попередній діагноз: гостра ниркова недостатність. Який лабораторний метод дослідження сечі дозволить визначити концентраційну функцію нирок?
a. Проба Розіна
*b. Проба Зимницького
c. Проба Богомолова
d. Метод Амбурже
e. Метод Аддіса-Каковського

35. Пацієнту встановлено попередній діагноз: малярія. Який метод фарбування мазка крові використовують для мікроскопічної діагностики малярії?
a. За Ван Гізоном
b. За Грамом
c. За Цілем-Нільсеном
d. За Паппенгеймом
*e. За Романовським-Гімзою

36. На території районної лікарні, в окремо реконструйованій будівлі, відкрилася клініко-діагностична лабораторія. Керівництву лікарні необхідно заповнити штат співробітниками. Який основний чинник визначає кількість посад лікарів-лаборантів та лаборантів у клініко-діагностичній лабораторії?
*a. Кількість можливих пацієнтів у лікарні
b. Загальна площа лабораторії
c. Кількість відділів лабораторії
d. -
e. Чисельність населення населеного пункту, у якому розташована лабораторія

37. У десятирічної дитини впродовж місяця спостерігається нічний нападоподібний сухий кашель та в'язкі виділення з носа. Індекс антитіл IgG до Bordetella pertussis у крові становить 53,0. Для якого захворювання характерні ці клініко-лабораторні показники?
a. Бронхоектатичної хвороби
b. Бронхіальної астми
*c. Кашлюка
d. Пневмонії
e. Туберкульозу

38. Пацієнту, який хворіє на мегалобластну анемію, проведено пункцію паренхіми органа кровотворення. Під час мікроскопічного дослідження в отриманому зразку виявлено значну кількість мегакаріоцитів. Який орган кровотворення досліджують?
*a. Червоний кістковий мозок
b. Мигдалики
c. Лімфатичний вузол
d. Селезінку
e. Тимус

39. У якому приміщенні мікробіологічної лабораторії потрібно проводити роботу з виготовлення мазків патологічного матеріалу?
*a. Препараторській
b. Кімнаті для забору матеріалу
c. Стерилізаційній
d. Віварії
e. Кімнаті для приготування поживних середовищ

40. Який метод світлової мікроскопії ґрунтується на властивості окремих молекул випромінювати світло під час їх освітлення променями вищої частоти?
a. Поляризаційна
b. Фазово-контрастна
*c. Флуоресцентна
d. Темнопільна
e. -

41. Маніпуляційна сестра медична під час взяття крові в пацієнта для дослідження коагуляційного гемостазу використовує пробірку з блакитною кришкою, яка містить 3,8%-ий розчин цитрату натрію. Яка функція цього препарату в дослідженні?
*a. Зв'язування іонів кальцію
b. Пригнічення зв'язування тромбопластину з фактором згортання крові
c. Інактивація тромбіну
d. Зв'язування антитромбіну III
e. Гальмування перетворення фібриногену у фібрин

42. Укажіть мінімальний вік, з якого в Україні дозволено працювати в клініко-діагностичній лабораторії особам із профільною освітою.
a. 19 років
b. 16 років
c. 20 років
d. 21 рік
*e. 18 років

43. Лабораторії потрібно постійно вдосконалювати ефективність системи менеджменту якості, що охоплює преаналітичні, аналітичні та постаналітичні процеси, відповідно до політики щодо якості. Який із нижченаведених аспектів є основою для розроблення заходів, що охоплюють усі сфери функціонування лабораторії?
a. Висновки акредитації
*b. Критерії оцінки ризиків
c. Внутрішньолабораторний контроль
d. Біологічна безпека
e. Проведений аудит

44. Пацієнтка віком 45 років скаржиться на болючість та ранкову скутість дрібних суглобів кисті, тривалий субфебрилітет. Об'єктивно спостерігається: суглоби набряклі, червоні, збільшені в розмірі. Встановлено попередній діагноз: ревматоїдний артрит. Дослідження якого лабораторного маркера є найінформативнішим для підтвердження цього діагнозу?
a. dsDNA (антитіл до двоспіральної ДНК)
*b. А-ССР (антитіл до циклічного цитрулінованого пептиду)
c. AENA (антитіл до екстрагованих нуклеарних антигенів)
d. Антитіл до рибосомального протеїну
e. Антитіл до центромерів

45. Система управління якістю роботи лабораторії передбачає валідацію досліджень. Укажіть правильне визначення цього поняття.
a. Порівняння результатів кількох однотипних досліджень
b. Порівняння результатів за критеріями "норма - відхилення від норми"
c. Міжлабораторні дослідження
*d. Підтвердження відповідності результатів досліджень
e. Дослідження контрольних зразків

46. В основі колориметрії лежить закон Бугера-Ламберта-Бера. Якому з нижченаведених параметрів, відповідно до цього закону, пропорційна абсорбція розчину (оптична густина)?
*a. Концентрації речовини в розчині
b. Коефіцієнту розчинності
c. Молекулярній масі розчину
d. Температурі розчину
e. Об'єму розчину

47. Як називається однорідний матеріал, результати дослідження якого використовують для оцінювання похибки виконуваного аналітичного виміру?
a. Якісний
b. Досліджуваний
c. Кількісний
*d. Контрольний
e. Спеціальний

48. Медична лабораторія розробляє індикатори якості для моніторингу переданалітичних процесів. Який із нижченаведених процесів належить до переданалітичних?
a. Формування звіту про результати лабораторних досліджень
b. Надання звіту замовнику лабораторних послуг
c. Утилізація відпрацьованих біологічних матеріалів
*d. Підготовка пацієнта до проведення дослідження
e. Архівування зразків біологічного матеріалу

49. Лаборант провів дослідження питного молока та отримав такі результати: за зовнішнім виглядом та консистенцією - однорідна рідина без осаду, пластівців білка та грудочок жиру, має виражений присмак пастеризації (присмак кип'яченого молока), колір - з легким кремовим відтінком, титрована кислотність - 19^oТ, густина - 1028 кг/м^3. Укажіть вид цього питного молока за способом оброблення.
a. Пастеризоване
b. Ультрапастеризоване
c. Пряжене
d. -
*e. Стерилізоване

50. На станції з очистки питної води на етапі водопідготовки у воду періодично додають флокулянти (поліакриламід). З якою метою це застосовують?
a. Усунення запаху
*b. Прискорення коагуляції
c. Збільшення тривалості зберігання
d. Пом'якшення
e. Знезараження

51. Шкідливі виробничі фактори - це фактори середовища і трудового процесу, що можуть спричинити професійну патологію, тимчасове або стійке зниження працездатності, підвищити частоту захворювань, призвести до порушення здоров'я потомства. До якої категорії шкідливих виробничих факторів належить токсичний пил?
a. Біологічних
b. -
c. Фізичних
*d. Хімічних
e. Психофізичних

52. Співробітники нової мікробіологічної лабораторії під час роботи використовують захисні окуляри та захисні маски тільки в тому разі, якщо процедури, що супроводжуються утворенням крапель та аерозолів, виконують поза боксами біологічної безпеки. Укажіть рівень біологічної безпеки вищезазначеної лабораторії згідно з класифікацією ВООЗ?
a. BSL-4
b. BSL-1
*c. BSL-2
d. BSL-3
e. -

53. У лабораторних умовах бактерії вирощують на поживних середовищах. Як називається група поживних середовищ, які забезпечують швидший ріст певних видів мікроорганізмів, тоді як інші на них ростуть повільніше?
a. Диференціально-діагностичні
*b. Елективні
c. Транспортні
d. Основні (універсальні)
e. Спеціальні

54. Акредитація лабораторій - це основна можливість засвідчити компетентність і здатність здійснювати роботи з підтвердженням відповідності. Який українськомовний ресурс ВООЗ можна використовувати для внутрішнього аудиту під час підготовки до акредитації лабораторії відповідно до ДСТУ EN ISO 15189?
a. LTCT
*b. SLIPTA
c. -
d. WHO quality toolkit
e. Pay&Care

55. Яку посаду в клініко-діагностичній лабораторії може займати фахівець із вищою освітою за спеціальністю "Біологія" після проходження спеціалізації за фахом "Клінічна лабораторна діагностика"?
a. Лікар-лаборант
b. Біолог
c. Біохімік
*d. Цитоморфолог
e. Мікробіолог

56. Для визначення швидкості осідання еритроцитів у крові застосовують метод дослідження, що ґрунтується на використанні стандартних капілярів із внутрішнім діаметром 2,55 та шкалою осідання еритроцитів 200 м. Хто з науковців запропонував цей метод дослідження?
a. Коултер
b. Май-Грюнвальд
*c. Панченков
d. Паппенгейм
e. Романовський

57. До лабораторії на дослідження передано мокротиння пацієнтки, яке має такі особливості: брудно-шоколадного кольору, рідке, сморідне, містить еластичні волокна, під час відстоювання розділяється на три шари: верхній - пінистий, середній - серозний (каламутна рідина буруватого кольору), а в нижньому шарі виявляються пробки Дітріха, голки жирних кислот, краплі жиру та прожилки крові. Під час опитування пацієнтки з'ясувалося, що виділення мокротиння відбувається у великій кількості (до 1-1,5 л на добу). Для якого захворювання характерний цей результат дослідження мокротиння?
a. Бронхіальної астми
b. Кандидозної пневмонії
*c. Гангрени легень
d. Хронічного бронхіту
e. Гострого бронхіту

58. У пацієнта спостерігаються клінічні симптоми харчової алергії. Зразки сироватки його крові внесли в лунки 96-лункового полістиролового планшета для подальшого дослідження. Який метод діагностики було використано?
a. Імуноелектрофорез
b. Нефелометрія
c. Імуноблотинг
d. Радіоізотопний аналіз
*e. Імуноферментний аналіз

59. У пацієнта концентрація вільної соляної кислоти в шлунковому соку натщесерце становить 60-80 ммоль/л. Для якого захворювання це характерно?
a. Виразкової хвороби дванадцятипалої кишки
b. Раку шлунка
*c. Виразкової хвороби шлунка
d. Функціонального розладу травлення
e. Хронічного гастриту

60. Під час мікроскопічного дослідження мокротиння пацієнта виявлено гігантські клітини зі світло-блакитною цитоплазмою із сіруватим відтінком та бобоподібними ядрами, що розміщуються у вигляді підкови по периферії клітини. Для якого захворювання характерна наявність цих клітин у мокротинні?
a. Гангрени легень
b. Бронхіальної астми
c. Хронічного бронхіту
*d. Туберкульозу легень
e. Ехінококозу легень

61. Пацієнта віком 78 років шпиталізовано до лікарні в тяжкому стані з попереднім діагнозом: інфаркт міокарда. Дослідження яких біохімічних маркерів треба насамперед провести для підтвердження діагнозу?
a. Креатиніну та сечовини
*b. КФК (переважно МВ-фракції) та тропонінів
c. Загального білірубіну та його фракцій
d. Загального білка та альбуміну
e. Загального та іонізованого кальцію

62. Пацієнтка віком 52 роки, яка нещодавно перехворіла на бактеріальний тонзиліт, скаржиться на біль у поперековій ділянці, підвищення температури тіла, загальну слабкість, погіршення апетиту, появу набряків під очима та на обличчі, особливо вранці. У периферичній крові: тромбоцитопенія, лейкоцитоз, збільшення ШОЕ. У загальному аналізі сечі: макрогематурія, циліндрурія і протеїнурія (3 г/л). Результати біохімічного аналізу крові: гіпопротеїнемія, диспротеїнемія, гіпоальбумінемія, збільшення alpha_2-глобулінів, гіперхолестеринемія, поява СРБ, глюкоза - 6,2 ммоль/л. Для якого захворювання найхарактерніші ці клініко-лабораторні показники?
a. Цукрового діабету
*b. Гострого гломерулонефриту
c. Гострого пієлонефриту
d. Гострого циститу
e. Системного червоного вовчака

63. Відомо, що плазматичні клітини (плазмоцити) продукують антитіла. Які клітини імунної системи активуються і диференціюються в плазмоцити у відповідь на введення антигена в організм?
a. Нейтрофіли
b. Моноцити
*c. В-лімфоцити
d. Промієлоцити
e. Мієлоцити

64. Жінку віком 57 років шпиталізовано до лікарні зі скаргами на загальну слабкість, підвищення температури тіла, втрату маси тіла, слабкість у м'язах плечового і тазового поясу, а також у спині. Під час огляду виявлено еритему з фіолетовим відтінком, що локалізується на верхніх повіках, поєднується з періорбітальним набряком. У крові виявлено підвищення активності КФК, зростання рівня міоглобіну, активності альдолази, ЛДГ, а також підвищення ШОЕ, концентрації Mi-2-антигену, С-реактивного білка та gamma-глобулінів. Для якого захворювання характерні ці клініко-лабораторні показники?
a. Ревматоїдного артриту
b. Періартеріїту
c. Системної склеродермії
d. Системного червоного вовчака
*e. Дерматоміозиту

65. Керівнику клініко-діагностичної лабораторії необхідно розробити систему заходів, спрямованих на підвищення точності, правильності відтворення результатів діагностичних досліджень. Укажіть її назву.
a. Критерії управління ризиками
b. Настанова з якості
c. Внутрішньолабораторний контроль
d. Менеджмент якості
*e. Контроль якості лабораторних досліджень

66. Пацієнту гастроентерологічного відділення призначено низку аналізів, спрямованих на дослідження функціонального стану печінки. Який тест використовують для визначення детоксикаційної функції печінки?
a. Визначення активності амінотрансфераз
b. Визначення активності лужної фосфатази
*c. Проба Квіка-Пителя (навантаження бензоатом натрію)
d. Проба з галактозним навантаженням
e. Тимолова проба

67. Під час гістологічного дослідження біоптату дистального відділу стравоходу пацієнта виявлено заміну плоского епітелію циліндричним епітелієм шлунка. Укажіть цей патологічний процес.
a. Рак шлунка
*b. Метаплазія
c. Рак стравоходу
d. Лейкоплакія
e. Дисплазія

68. У пофарбованому мазку крові лаборант виявив клітини розміром 15-20 мкм, без включень, ядра яких мають бобовидну або підковоподібну форми. Укажіть ці клітини.
a. Еритроцити
*b. Моноцити
c. -
d. Базофіли
e. Лімфоцити

69. Під час мікроскопії гістологічного препарату виявлено ядра клітин синьо-фіолетового кольору та цитоплазму рожевого кольору. Укажіть метод фарбування гістологічного препарату.
a. Пікрофуксином за Ван-Гізоном
b. Карміном за Бестом
c. Кислим фуксином за Маллорі
*d. Гематоксилін-еозином за Ганзеном
e. Азотнокислим сріблом за Більшовським-Гросс

70. Під впливом стресових факторів у людини розвивається тахікардія. Який гормон, що активно виділяється наднирниками під час стресу в кров, спричиняє прискорення серцебиття?
a. Прогестерон
*b. Адреналін
c. Вазопресин
d. Кортикостерон
e. Альдостерон

71. Як називають величини (стандартні значення), розроблені за спеціальною методикою під час діяльності клініко-діагностичної лабораторії при обстеженні здорових осіб?
a. Відносні
b. -
*c. Референтні
d. Класичні
e. Експериментальні

72. Під час вивчення гістологічного препарату пухлини підшлункової залози у клітинах незмінених ацинусів чітко визначаються яскраво-червоні гранули, що містять білки - попередники травних ензимів. Який гістологічний барвник зазвичай використовують для фарбування структур клітин та міжклітинної речовини, що містять велику кількість білків?
a. Азур
b. Гематоксилін
c. Кармін
d. Сафранін
*e. Еозин

73. У дворічної дитини під час лабораторного дослідження виявлено значне підвищення концентрації метгемоглобіну в крові. З анамнезу з'ясувалося, що мати дитини для приготування дитячої суміші використовує воду з колодязя. Визначення рівня яких хімічних сполук у воді доцільно провести, щоб підтвердити зв'язок захворювання дитини з уживанням цієї води?
a. Сульфатів
b. Гідрокарбонатів
*c. Нітратів
d. Хлоридів
e. Фторидів

74. Під час лабораторного дослідження ексудату отримано такі результати: молочно-білого кольору, каламутний, рідкої консистенції, відносна густина - 1,022 г/см^3, вміст білка - 50 г/л, реакція Рівальта - позитивна, мікроскопічно виявляється велика кількість жиру та детриту (зруйновані жироперероджені клітини). Для якого виду ексудату характерний цей результат дослідження?
a. Гнійного
*b. Хілусоподібного
c. Геморагічного
d. Гнилісного
e. Серозного

75. У чоловіка спостерігається загальна слабкість, артеріальна гіпотонія та гіперпігментація шкіри. Під час дослідження крові виявлено гіперкаліємію та гіпонатріємію. Для якого захворювання характерні ці клініко-лабораторні показники?
a. Синдрому Іценка-Кушинга
*b. Хвороби Аддісона
c. Феохромоцитоми
d. Меланоми
e. Подагри

76. До лабораторії передано пробу повітря з житлової забудови великого населеного пункту, у якій виявлено значне перевищення концентрацій оксиду вуглецю, вуглеводнів, оксидів азоту, сажі та сірчаних сполук. Укажіть найімовірніше джерело забруднення повітря населеного пункту.
a. Біогенні чинники
b. Хімічна промисловість
c. Продукти життєдіяльності людини
d. Будівельна промисловість
*e. Викиди автотранспорту

77. У пацієнта гастроентерологічного відділення спостерігаються клінічні прояви обтураційної жовтяниці. Визначення яких біохімічних маркерів може підтвердити наявність холестатичного ушкодження печінки?
a. Активності трансаміназ
b. Часу зсідання крові
*c. Активності gamma-глутамілтрансферази
d. Спектра ізоферментів лактатдегідрогенази
e. Активності гліколітичних ферментів

78. Укажіть рекомендований граничний рівень річного опромінення для осіб, яким рентгендіагностичні дослідження проводять за клінічними показаннями з метою уточнення діагнозу і вибору тактики лікування у зв'язку з неонкологічними захворюваннями.
a. 200 мЗв
b. 100 мЗв
*c. 20 мЗв
d. 1 мЗв
e. 2 мЗв

79. Гематоксилін є основним барвником, який взаємодіє з базофільними структурами клітини, забарвлюючи їх у синьо-фіолетовий колір. Які речовини у складі ядра клітини забезпечують зв'язок із цим барвником?
a. Фосфоліпіди
b. Вуглеводи
c. Ліпіди
d. Вода
*e. Нуклеїнові кислоти

80. Для визначення концентрації натрію в сироватці крові лабораторія використовує метод непрямих іон-селективних електродів. Який із нижченаведених факторів може спричинити псевдогіпонатріємію в досліджуваному зразку?
a. Іктеричність плазми
*b. Ліпемія
c. Тривалий час доставки зразка
d. Наявність згустку в зразку
e. Гемоліз еритроцитів

81. У препараті червоного кісткового мозку в полі зору мікроскопа виявляється клітина, ядро якої складається з багатьох сегментів, дрібна зернистість її цитоплазми забарвлюється як основними, так і кислими барвниками. Укажіть цю клітину.
*a. Нейтрофіл
b. Базофіл
c. Лімфоцит
d. Моноцит
e. Еозинофіл

82. Пацієнт скаржиться на м'язову слабкість, порушення координації рухів, тремор рук та головний біль. Під час обстеження виявлено наявність каменів у нирках і підвищення рівня паратгормону в крові. Кількісні зміни якого макроелемента в сироватці крові можна очікувати в цьому разі?
a. Магнію
*b. Кальцію
c. Хлору
d. Калію
e. Натрію

83. Пацієнту віком 50 років встановлено попередній діагноз: дерматоміозит. Який метод гістологічного дослідження доцільно застосувати для виявлення специфічних антитіл до нуклеарних або цитоплазматичних антигенів у змінених тканинах пацієнта?
a. Гістохімічний
b. Статичної цитометрії
*c. Імуногістохімічний
d. Гібридизації
e. Авторадіографічний

84. Під час лабораторного дослідження калу виявлено проглотиди цестод, що мають такі особливості: у центрі проглотиди розташована матка розеткоподібної форми, яка відкривається назовні самостійним отвором. Укажіть гельмінтоз та збудника, що його спричиняє.
a. Дипілідіоз (ціп’як гарбузоподібний або огірковий)
b. Теніоз (ціп’як свинячий)
c. Ехінококоз (ехінокок звичайний)
*d. Дифілоботріоз (стьожак широкий)
e. Гіменолепідоз (ціп’як карликовий)

85. Рикетсії є облігатними грамнегативними внутрішньоклітинними паразитами, що погано фарбуються звичайними аніліновими барвниками, тому для їхнього фарбування застосовують метод Макіавеллі в модифікації П. Ф. Здродовського. Які з нижченаведених особливостей властиві рикетсіям?
a. Утворюють спори, але не мають капсул
*b. Не утворюють спор і капсул
c. Утворюють спори та мають капсули
d. Не утворюють спори, але мають капсули
e. Іноді утворюють спори та мають капсули

86. До лабораторії доставлено зразок крові пацієнта, який нещодавно повернувся з тропічної країни і в нього спостерігаються характерні симптоми тяжкої форми малярії, а саме: висока температура тіла, озноб, головний біль, виражена загальна слабкість та анемія. Який вид малярійного плазмодія є основним збудником тропічної малярії?
*a. Plasmodium falciparum
b. Plasmodium vivax
c. Plasmodium malariae
d. Plasmodium knowlesi
e. Plasmodium ovale

87. Мікоплазми належать до групи мікроорганізмів, які мають свої унікальні морфологічні особливості. Яке з нижченаведених тверджень правильне щодо морфологічних особливостей мікоплазм?
a. Мікоплазми є найбільш дрібними мікроорганізмами, які мають постійну клітинну форму, не можуть розмножуватися на безклітинному поживному середовищі
b. Мікоплазми - це дрібні мікроорганізми, які мають клітинну стінку, що захищає їх від дії навколишнього середовища
c. -
*d. Мікоплазми є найбільш дрібними поліморфними мікроорганізмами, які не мають клітинної стінки, можуть розмножуватися на безклітинному поживному середовищі
e. Мікоплазми - це дрібні мікроорганізми, які мають типову бактеріальну клітинну структуру та здатні відновлювати клітинну стінку

88. Для медичної лабораторії придбано новий біохімічний аналізатор BS-600M MINDRAY. Який вид інструктажу з охорони праці та техніки безпеки має пройти лаборант, який буде працювати з цим аналізатором?
*a. Позаплановий
b. -
c. Повторний
d. Цільовий
e. Вступний

89. Як часто, згідно з рекомендаціями EUCAST, потрібно проводити контрольні дослідження для антимікробних речовин, які є частиною поточного набору реагентів для визначення чутливості мікроорганізмів до антимікробних препаратів, що дозволить забезпечити точність та правильність отриманих результатів?
a. Щомісяця
b. Двічі на тиждень
*c. Щоденно
d. Раз на півроку
e. Щотижня

90. У пацієнта віком 56 років спостерігаються набряки на нижніх кінцівках, жовтяниця склер та шкіри, а також жовтувато-зелені кільця на рогівці ока (кільця Кайзера-Флейшера). Під час лаборотарного дослідження виявлено, що добова екскреція міді з сечею становить 120 мкг/добу. Для якого захворювання характерні ці клініко-лабораторні показники?
a. Хвороби Педжета
b. Синдрому Ліддла
c. Хвороби Бехтерєва
*d. Хвороби Вільсона-Коновалова
e. Синдрому Іценка-Кушинга

91. У пацієнтки внаслідок прогресування захворювання нирок розвинувся нефротичний синдром. З'явилися набряки різного ступеня, які спочатку локалізовувалися в періорбітальній ділянці (особливо вранці), потім стали генералізованими. Під час лабораторного дослідження виявлено значне зниження концентрації загального білка в сироватці крові (гіпопротеїнемія), переважно за рахунок альбумінів (гіпоальбумінемія). Чим зумовлений розвиток цих лабораторних змін?
a. Підвищеним синтезом білка в печінці
b. Надмірним споживанням рідини
c. Збільшеним споживанням білка з їжею
d. Порушенням всмоктування та засвоєння білків
*e. Значною втратою білка через нирки із сечею

92. Лабораторія впровадила вимоги міжнародного стандарту ISO 15189:2022 "Медичні лабораторії. Вимоги до якості та компетентності" у свою діяльність та бажає отримати визнання своєї компетентності щодо виконання лабораторних досліджень відповідно до цього стандарту. Яка процедура дозволяє уповноваженому органу офіційно підтвердити компетентність організації для виконання конкретних завдань?
a. Атестація
b. Сертифікація
c. Стандартизація
d. Ліцензування
*e. Акредитація

93. На преаналітичному етапі лабораторного дослідження, під час забору зразка біологічного матеріалу, важливо дотримуватися встановлених процедур для забезпечення точності та надійності результатів. Які дії потрібно виконати в разі будь-яких відхилень від встановлених процедур забору зразка?
a. Продовжити аналіз, не звертаючи уваги на відхилення
b. Повідомити про відхилення в усній формі
c. Класифікувати відхилення як таке, що не має суттєвого впливу на результати дослідження
d. Підібрати відповідний прилад для дослідження
*e. Чітко задокументувати відхилення

94. У пацієнта, який хворіє на COVID-19, виявлено низький рівень специфічних антитіл у крові. Пригнічення функції яких клітин сполучної тканини спричинило зниження антитілоутворення?
a. Тканинних базофілів
b. Фібробластів
c. Фіброцитів
d. Адипоцитів
*e. Плазмоцитів

95. Лаборант санітарно-гігієнічної лабораторії відбирає проби ґрунту для дослідження на території дитячого майданчика. Яку масу середньої проби ґрунту потрібно передати до лабораторії для проведення фізико-хімічного дослідження (г)?
*a. 1000
b. 800
c. 400
d. 200
e. 500

96. До лабораторії передано пробу ґрунту, у якій виявлено значне перевищення вмісту важких металів: заліза, кадмію, кобальту, молібдену, нікелю, свинцю, селену, сурми, телуру та хрому. Укажіть найімовірніше джерело забруднення ґрунту.
a. Вихлопні гази автотранспорту
b. Звалище побутових відходів
c. Радіоактивні відходи
d. Цілеспрямоване внесення в ґрунт екзогенних речовин
*e. Викиди промислових підприємств

97. Укажіть прилад, за допомогою якого виготовляють тонкі зрізи тканини, залитої в парафін, для мікроскопічного дослідження.
a. Термостат
b. Мікроскоп
c. Заливочна станція
*d. Мікротом
e. Центрифуга

98. Під час дослідження води на станції водопідготовки виявлено такі показники: залізо - 1,5 мг/дм^3, хлориди - 180 мг/дм^3, фтор - 0,9 мг/дм^3, загальна твердість - 6 мг-екв/дм^3. Які методи необхідно застосувати для покращення якості води?
a. Фторування
*b. Знезалізнення
c. Опріснення
d. Дефторування
e. Пом'якшення

99. Яка задокументована процедура в медичній лабораторії регламентує надання зворотного зв'язку щодо претензій до якості лабораторних досліджень, отриманих від клініцистів, пацієнтів, співробітників лабораторії або інших осіб?
a. Запобіжні заходи
b. Внутрішній аудит
c. Аналіз критеріїв ризику
d. Виявлення невідповідностей і контроль за ними
*e. Менеджмент скарг

100. Під час проведення кількісного дослідження аналіту в біологічному зразку лаборант отримав забарвлений розчин. Після вимірювання інтенсивності його світлопоглинання фахівець розрахував концентрацію аналіту. Який метод аналізу використав лаборант?
a. Рефрактометричний
*b. Фотометричний
c. Хроматографічний
d. Електрофоретичний
e. Титриметричний

101. Згідно з міжнародним стандартом ISO 15189 "Медичні лабораторії. Вимоги до якості і компетентності", кожен працівник лабораторії повинен мати посадові інструкції. Які аспекти потрібно насамперед зазначити в посадових інструкціях?
a. Стаж роботи та кваліфікаційну категорію
b. Графік роботи та завдання
c. Кваліфікаційну категорію та вимоги до техніки безпеки
d. Вимоги до дотримання санітарного режиму та охорони праці
*e. Обов'язки та повноваження

102. Яким ключовим принципом має керуватися персонал клініко-діагностичної лабораторії під час роботи з біологічним матеріалом пацієнтів?
a. Біологічний матеріал можна вважати безпечним після його первинного оброблення
b. Усі пацієнти мають фізіологічні особливості
*c. Усі пацієнти потенційно інфіковані
d. Стандартних заходів безпеки потрібно дотримуватися лише під час роботи з кров'ю
e. Місце проживання пацієнта впливає на вибір методів оброблення біологічного матеріалу

103. Нейтрофільні лейкоцити можуть зазнавати дегенеративних змін в організмі людини під впливом інфекцій, інтоксикацій, запальних процесів та інших патологічних станів. Які морфологічні ознаки нейтрофільних лейкоцитів не свідчать про наявність дегенеративних змін у них?
a. Вакуолізація цитоплазми
*b. Полісегментна форма ядра
c. Посилений пікноз ядра
d. Поява включень Князькова-Делє
e. Токсична зернистість цитоплазми

104. Пацієнту встановлено попередній діагноз: холера. На яке поживне середовище потрібно провести посів випорожнень пацієнта для накопичення та культивування збудника цього захворювання - Vibrio cholerae?
a. М'ясо-пептонний агар
b. Кров'яний агар
c. Лужний агар
d. М'ясо-пептонний бульйон
*e. 1% пептонна вода

105. У трирічного хлопчика на шкірі обличчя з'явився дрібний блідо-рожевий, плямисто-папульозний висип, який протягом декількох годин без етапності швидко поширився на весь тулуб. Тенденції до злиття висипу немає. Появу висипу супроводжує підвищення температури тіла до субфебрильних цифр. Попередній діагноз: краснуха. Яке лабораторне дослідження допоможе підтвердити діагноз?
*a. Визначення специфiчних антитiл класу IgМ
b. Реакцiя гальмування гемаглютинацiї
c. Бакпосiв калу, сечi та змивiв із носоглотки
d. Посiв кровi на стерильність
e. Реакцiя нейтралiзацiї з парними сироватками

106. Яка з нижченаведених структур людського організму є основним місцем, де відбувається первинна адгезія вірусу грипу?
a. Альвеоли легень
b. Слизова оболонка шлунково-кишкового тракту
c. Лімфатичні судини
*d. Епітеліальні клітини верхніх дихальних шляхів
e. М'язовий шар легеневих артерій

107. Результати клінічного аналізу сечі пацієнта мають такі особливості: колір - оранжево-коричневий, вміст уробіліну значно підвищений, тоді як інші фізико-хімічні показники в межах норми. Для якої патології це характерно?
*a. Гемолітичної жовтяниці
b. Обтураційної жовтяниці
c. Інфаркту нирки
d. Хронічного пієлонефриту
e. Хронічного гломерулонефриту

108. На гістологічному препараті трубчастої кістки в ділянці перелому спостерігаються ознаки відновлення тканини, зокрема утворення кісткової мозолі. Яка тканина бере участь у формуванні цієї структури?
a. Епітеліальна
*b. Грубоволокниста кісткова
c. Пухка сполучна
d. Пластинчаста кісткова
e. Ретикулярна

109. Внутрішньолабораторний контроль якості спрямований на перевірку достовірності результатів вимірювань, які отримують у межах однієї лабораторії. Яка основна мета цього елемента системи управління якістю результатів вимірювання?
a. Забезпечення коректності інтерпретації результатів лабораторних досліджень лікарями
b. Проведення зовнішнього незалежного аудиту якості лабораторних досліджень
*c. Мінімізація випадкових і систематичних помилок у межах лабораторії
d. Забезпечення відповідності методик лабораторних досліджень міжнародним рекомендаціям
e. Контроль відповідності отриманих результатів досліджень нормативним вимогам на рівні регуляторних органів

110. Пацієнтку віком 67 років шпиталізовано до лікарні зі скаргами на підвищену стомлюваність, загальну слабкість, схуднення та біль у кістках. Результати загального аналізу крові: гемоглобін - 73 г/л, ШОЕ - 44 мм/год. Результати біохімічного аналізу сечі: вміст білка - 270 г/л, наявність паропротеїнів та білка Бенс-Джонса. Для якого захворювання характерні ці клініко-лабораторні показники?
*a. Множинної мієломи
b. Хронічної ниркової недостатності
c. Лімфогранулематозу
d. Гострого лейкозу
e. Дифузного токсичного зоба

111. Жінка віком 45 років скаржиться на біль, скутість та набряк у суглобах кистей і стоп. В анамнезі: хронічний тонзилофарингіт. У крові: лейкоцити - 14,4·10^9/л, ШOE - 32 мм/год, СРБ - 96 мг/л, РФ - 240 МОд/мл. Рівень антитіл IgG до АССР - 22,3 Од/мл (N<20). Для якого захворювання характерні ці клініко-лабораторні показники?
*a. Ревматоїдного артриту
b. Системного червоного вовчака
c. Дерматоміозиту
d. Поліміозиту
e. Пневмосклерозу

112. Пацієнта віком 54 роки шпиталізовано до лікарні зі скаргами на різкий біль у верхній частині живота, що іррадіює у спину та в ділянку лівої лопатки, підвищення температури тіла, нудоту та блювання. Встановлено попередній діагноз: гострий панкреатит. Збільшення рівня якого ферменту в сироватці крові є характерним для цього захворювання?
a. Креатинкінази
*b. alpha-амілази
c. Лактатдегідрогенази
d. Аспартатамінотрансферази
e. Аланінамінотрансферази

113. Які бактерії серед коків є найбільш резистентними до антимікробних препаратів та можуть викликати тяжкі інфекційні захворювання в людини?
a. Стрептококи
b. Диплококи
c. Монококи
d. Сарцини
*e. Стафілококи

114. Пацієнту віком 25 років встановлено діагноз: бронхіальна астма. Наявність яких клітин у мокротинні характерна для цього захворювання?
a. Нейтрофілів
b. Альвеолярних макрофагів
c. Еритроцитів
d. Лейкоцитів
*e. Еозинофілів

115. До лабораторії на дослідження передано пробу води з джерела децентралізованого водопостачання та отримано такі результати: вміст солей важких металів - у межах гранично допустимих концентрацій, сульфатів - 300 мг/л, нітратів - 75 мг/л, фтору - 0,5 мг/л, міді - 0,01 мг/л. Яке захворювання може виникнути внаслідок споживання води з цього джерела?
a. Ендемічний флюороз
b. Гепатит
c. Селеноз
d. Ротавірусна інфекція
*e. Метгемоглобінемія

116. Під час дослідження фізичних властивостей дуоденального вісту в усіх його порціях виявлено блідий колір жовчі. Для якої патології це характерно?
a. Гемолітичної жовтяниці
b. Гострого холециститу
c. Хронічного дуоденіту
*d. Цирозу печінки
e. Хронічного холециститу

117. Пацієнт здає кров у пункті забору зразків, що розташований далеко від лабораторії. Укажіть основну рекомендацію, якої необхідно дотримуватися під час транспортування зразка до лабораторії, щоб забезпечити якість і достовірність дослідження.
*a. Зберігати часовий інтервал між забором та доставкою зразка до лабораторії
b. -
c. Обов'язково зберігати зразок у морозильнику під час транспортування, незалежно від типу аналізу
d. Не закривати контейнер зі зразком, щоб забезпечити його аерацію
e. Залишити зразок відкритим для уникнення накопичення газів

118. Лаборант під час дослідження пофарбованого мазка периферичної крові проводить підрахунок лейкоцитарної формули. Що передбачає цей аналіз?
a. -
b. Оцінку співвідношення гранулоцитів до агранулоцитів
*c. Визначення відсоткового співвідношення різних видів лейкоцитів
d. Підрахунок у відсотках молодих форм лейкоцитів
e. Визначення абсолютної кількісті кожного типу лейкоцитів

119. Під час визначення умов праці працівників лабораторії кріомедицини виявлено, що мікроклімат за рахунок низької температури та високої вологості створює охолоджувальний вплив на організм співробітників. Яке порушення теплового балансу спостерігається в працівників цієї лабораторії?
a. Відсутня тепловіддача
b. Блок всіх шляхів тепловіддачі
c. Тепловитрати збалансовані з теплопродукцією
d. Теплопродукція переважає над тепловитратами
*e. Тепловитрати переважають над теплопродукцією

120. Укажіть рекомендоване місце для зберігання готових поживних середовищ, що містять кров, у бактеріологічній лабораторії.
a. У термостаті
b. У сухожаровій шафі
*c. У холодильнику
d. У боксі
e. У ламінарній шафі

121. Для дослідження властивостей білків, їх очищення та розділення використовують різні фізичні та фізико-хімічні методи. У чому полягає суть методу діалізу?
a. Хроматографічному розділенні суміші білків чи амінокислот
b. Визначенні ізоелектричної точки білка з використанням електрофорезу в градієнті рН
*c. Відокремленні білків від солей та інших низькомолекулярних домішок
d. Електрофоретичному розділенні суміші білків
e. Додаванні сульфату амонію ((NH_4)_2SO_4) для фракціонування білків шляхом їх вибіркового осадження

122. Пацієнт віком 60 років скаржиться на загальну слабкість та пітливість. Об'єктивно спостерігається: збільшення лімфатичних вузлів (еластичні та неболючі), гепатоспленомегалія. У периферичній крові: лейкоцити - 80·10^9/л, еритроцити - 3,1·10^12/л, тромбоцити - 170·10^9/л, гемоглобін - 100 г/л, КП - 0,97. У лейкоцитарній формулі: лімфоцити - 85%, пролімфоцити - 3%, сегментоядерні нейтрофіли - 11%, моноцити - 1%, тіні Гумпрехта-Боткіна - 32:100. Для якої патології характерні ці клініко-лабораторні показники?
a. Плазмоклітинної мієломи
b. Волосистоклітинного лейкозу
c. Лімфогранулематозу
d. Пролімфоцитарного лейкозу
*e. Хронічного лімфоїдного лейкозу

123. Деякі захворювання тонкої кишки пов'язані з порушенням функції клітин Панета, які розщеплюють дипептиди до амінокислот та нейтралізують кислі компоненти шлункового соку, що потрапляють до тонкої кишки. Де розташовані ці клітини?
a. У місці переходу ворсинок в крипти
b. У верхній частині кишкових крипт
c. На бічних поверхнях кишкових ворсинок
*d. На дні кишкових крипт
e. На апікальній частині кишкових ворсинок

124. До лабораторії передано пробу води з поверхневого водоймища, у якій під час лабораторного дослідження виявлено вміст каламутної суспензії, що складається з піску та глини, вміст солей важких металів - у межах гранично допустимих концентрацій. Укажіть тип забруднення води.
a. Біологічний
b. Господарсько-побутовий
*c. Механічний
d. Хімічний
e. Тепловий

125. Інфаркт міокарда - це патологічний стан, що характеризується пошкодженням серцевого м'яза внаслідок гострого порушення його кровопостачання. Які клітини сполучної тканини синтезують компоненти міжклітинної речовини та відіграють ключову роль у закритті дефекту в міокарді?
a. Адипоцити
b. Макрофаги
c. Плазмоцити
*d. Фібробласти
e. Адвентиційні

126. Під час виготовлення гістологічних зрізів пухлини шлунка, залитої в парафін, тканинний матеріал кришиться та розсипається на пиловидні часточки. Укажіть найімовірнішу причину цього дефекту.
a. Фіксація в розчині формальдегіду занадто високої концентрації
*b. Недостатнє зневоднення матеріалу під час інфільтрації парафіном
c. Висихання матеріалу під час транспортування з операційної до гістологічної лабораторії
d. Тривале перебування зразка в спирті
e. Обмивання зразка водопровідною водою після фіксації

127. Які методи дослідження зобов'язана обирати та використовувати лабораторія для забезпечення гарантованої клінічної точності під час тестування пацієнтів?
*a. Валідовані для використання за призначенням
b. -
c. Економічно обґрунтовані лабораторією
d. Лише опубліковані в іноземних джерелах літератури
e. Спеціально розроблені лабораторією

128. До якої категорії факторів, що впливають на результат лабораторного дослідження, належить час взяття матеріалу, зокрема циркадні ритми, фази менструального циклу, час останнього вживання їжі?
a. Терапевтичних
b. Соціальних
*c. Біологічних
d. -
e. Екологічних

129. На тлі тяжкої гіпоксії в організмі людини активується посилений анаеробний гліколіз, що супроводжується накопиченням піровиноградної кислоти в крові та посиленим її виведенням із сечею. Яку органічну сполуку використовують як реагент для кількісного визначення піровиноградної кислоти в сечі?
a. 4-амінофеназон
b. Фосфорновольфрамова кислота
c. Пероксидаза
*d. 2,4-динітрофенілгідразин
e. -

130. У пацієнта через два місяці після трансплантації нирки погіршився загальний стан. Лабораторні дослідження підтверджують початок реакції відторгнення трансплантата. Які клітини крові відіграють вирішальну роль у розвитку цієї реакції?
a. Інтерлейкін-1
b. Т-хелпери
c. В-лімфоцити
*d. Т-кілери
e. Плазматичні

131. Яку методику виготовлення гістологічного препарату доцільно застосувати для термінового аналізу стану щитоподібної залози, видаленої під час оперативного втручання?
a. Метод желатинової інфільтрації
b. Виготовлення зрізів на парафіновому мікротомі
c. Виготовлення зрізів на санному мікротомі
d. Метод целоїдинової інфільтрації
*e. Виготовлення зрізів на заморожувальному мікротомі

132. На переданалітичному етапі лабораторного дослідження отримано каламутну (опалесцентну) плазму крові. Яка найімовірніша причина такого її вигляду?
*a. Підвищений рівень ліпідів
b. Підвищений рівень глюкози
c. Наявність бактерій
d. Високий рівень білка
e. Низький рівень амінокислот

133. У лабораторії мають діяти програми профілактичного обслуговування вимірювальних приладів. Що є основою цих програм?
a. Частота несправностей обладнання
b. Наявність обслуговуючого персоналу
c. Фінансові можливості лабораторії
*d. Інструкція виробника
e. Кількість одиниць обладнання в лабораторії

134. До приймального відділення шпиталізовано пацієнта зі скаргами на сильний біль за грудниною. Експрес-тест виявив підвищення в сироватці крові тропоніну І. Які біохімічні показники ще, ймовірно, підвищаться в крові пацієнта?
a. ЛДГ-1, ЛДГ-4, АлАТ
b. ЛДГ-2, ЛДГ-3, АсАТ
*c. ЛДГ-1, ЛДГ-2, АсАТ
d. ЛДГ-2, ЛДГ-5, АлАТ
e. ЛДГ-4, ЛДГ-5, АсАТ

135. До лабораторії на дослідження передано ліквор пацієнта, якому встановлено попередній діагноз: геморагічний енцефаліт. Протягом якого часу після отримання зразка необхідно провести підрахунок кількості клітиннних елементів у лікворі, щоб уникнути руйнації клітин і отримати точні результати?
*a. 30 хв
b. 60 хв
c. 120 хв
d. 90 хв
e. 180 хв

136. Укажіть подальшу тактику щодо консервованої донорської крові, термін зберігання якої перевищує 25 днів.
a. Кров дозволено переливати після проведення додаткової перевірки на наявність інфекції
*b. Переливання крові заборонено у зв'язку з перевищенням терміну зберігання
c. Переливання крові дозволено після проведення лабораторних тестів на стерильність
d. Кров придатна для переливання
e. Провести пробу на індивідуальну сумісність та використати кров для переливання

137. Шляхом виявлення яких внутрішньоклітинних структур проводять ідентифікацію збудника дифтерії (Corynebacterium diphtheriae) у мікробіологічній лабораторії згідно з рекомендаціями щодо безпеки роботи з живими культурами мікроорганізмів?
a. Ліпідних включень
*b. Гранул волютину
c. Параспоральних кристалів
d. Глікогену
e. Капсули

138. Який антикоагулянт використовують під час визначення концентрації глюкози в крові?
*a. Фторид натрію
b. Оксалат натрію
c. Фраксипарин
d. Гепарин
e. ЕДТА

139. Для визначення рівня якого показника використовують ензиматичний колориметричний метод, а зниження його рівня в плазмі крові є характерною ознакою ішемічної хвороби серця?
a. -
b. LDL (ліпопротеїдів низької щільності)
c. TG (тригліцеридів загальних)
d. S-Chol (холестерину загального)
*e. HDL (ліпопротеїдів високої щільності)

140. У науковій лабораторії досліджують біоптат ниркової тканини 60-річного пацієнта, у якого діагностовано гломерулонефрит. Необхідно вивчити ультраструктуру базальної мембрани клубочків та описати зміни в подоцитах. Який метод дослідження дозволяє детально вивчити ультратонку будову клітинних і неклітинних структур?
a. Фазово-контрастна мікроскопія
b. Міхрохроматографія
c. Флуоресцентна мікроскопія
d. Статична цитометрія
*e. Трансмісійна електронна мікроскопія

141. Під час мікроскопічного дослідження мазка крові, пофарбованого за методом Романовського-Гімзи, виявлено позаклітинні мікроорганізми, що мають такі особливості: чітко виражену блакитну цитоплазму та продовгувато-овальне червоно-фіолетове ядро, розташоване в центрі мікроорганізма, блефаропласт на задньому кінці мікроба, від якого відходить джгутик, та ундулюючу мембрану між тілом мікроба та джгутиком. Укажіть цей мікроорганізм.
*a. Trypanosoma cruzi
b. Leishmania donovani
c. Toxoplasma gondii
d. Plasmodium falciparum
e. Babesia microti

142. Під час мікроскопічного дослідження мокротиння пацієнта виявлено такі елементи: клітини круглої форми, що містять густу й чітку зернистість, яка заломлює світло, кристали у вигляді безбарвних прозорих витягнутих ромбів різної величини, штопороподібні утворення, що складаються з осьової нитки, яку оточує ніжна слизова мантія. Для якого захворювання характерні ці результати дослідження мокротиння?
a. Бронхоектатичної хвороби
b. Гострого бронхіту
c. Туберкульозу легень
*d. Бронхіальної астми
e. Абсцесу легень

143. Після завершення роботи в мікробіологічній лабораторії лаборант зібрав матеріали, що потребують деконтамінації, у пакети з різнокольоровим маркуванням та в контейнери з твердими стінками, обладнані кришками. Який метод місцевої деконтамінації цих матеріалів є найбільш ефективним?
*a. Автоклавування
b. Фізичне знищення
c. Дезінфекція
d. Утилізація з побутовими відходами
e. Спалювання в спеціальних установках

144. До якої категорії медичних відходів належить експрес-тест для виявлення SARS-CoV-2 у носоглоткових змивах після його використання?
*a. B
b. А
c. C
d. E
e. D

145. У пацієнта після фізичного навантаження розвинулися такі симптоми: утрудне дихання, сухий надсадний кашель із виділенням склоподібного мокротиння, відчуття стиснення у грудній клітці, свистячі дистанційні хрипи (переважно на видиху). Під час лабораторного дослідження мокротиння виявлено велику кількість еозинофілів, спіралі Куршмана, кристали Шарко-Лейдена. Для якого захворювання характерні ці клініко-лабораторні показники?
a. Раку легень
b. Пневмонії
*c. Бронхіальної астми
d. Сухого плевриту
e. Туберкульозу легень

146. Для якої спадкової гематологічної патології характерні такі зміни в аналізі крові пацієнта: зсув лейкоцитарної формули вліво, наявність несегментованих ядер лейкоцитів бобоподібної форми та збільшення кількості паличкоядерних клітин до 20-50%?
a. Таласемії
b. Хвороби Мінковського-Шофара
*c. Аномалії Пельгера
d. Гемофілії А
e. Анемії Фанконі

147. Для дослідження емульсії лаборант застосував метод, що ґрунтується на вимірюванні каламутності системи, спричиненої розсіюванням світла частинками, зваженими в рідині. Який метод аналізу використав лаборант?
a. Рефрактометричний
b. Імунохімічний
*c. Турбідиметричний
d. Абсорбційний
e. Емісійний спектральний

148. Укажіть систему правил та заходів, що сприяє безпечній лабораторній практиці та запобігає професійному інфікуванню і потраплянню мікроорганізмів у навколишнє середовище, в організм людей і тварин.
a. Хімічна безпека
b. Техногенна безпека
c. Медична практика
*d. Біобезпека
e. Лабораторний контроль

149. Дослідження з використанням яких хімічних речовин у клініко-біохімічній лабораторії потрібно проводити у відповідних умовах, зокрема у зоні, обладнаній витяжною шафою?
a. Тіобарбітурової та сульфосаліцилової кислоти
*b. Сірчаної та азотної кислоти
c. -
d. Барію сульфату та міді сульфату
e. Фенолфталеїну та тимолфталеїну

150. До лабораторії доставлено проби ґрунту, відібрані в зоні ймовірного негативного впливу полігону твердих побутових відходів. Визначення рівня яких ключових показників потрібно насамперед провести для виявлення забруднення ґрунту в цьому разі?
a. Азотних добрив
b. Нафтопродуктів
c. Органічних речовин
*d. Солей важких металів
e. Залишкової кількості пестицидів

