1. Пацієнту віком 42 роки встановлено діагноз: акромегалія. Патологія якої ендокринної залози є причиною цього захворювання?
a. Передміхурової
*b. Гіпофізу
c. Щитоподібної
d. Наднирників
e. Підшлункової

2. П'ятеро мешканців одного із сільських населених пунктів перебувають в інфекційній лікарні з діагнозом: амебіаз. За результатами епідеміологічного аналізу з'ясувалося, що всі вони вживали воду з власних колодязів. До якої групи мікроорганізмів належить збудник цього захворювання?
a. -
*b. Найпростіші
c. Віруси
d. Гриби
e. Бактерії

3. Лаборант, який працює в медичній лабораторії вже два роки, зарекомендував себе як активний, ініціативний працівник з високим рівнем відповідальності. Враховуючи його професійну компетентність та бажання зробити свій внесок у розвиток лабораторії, керівництво запропонувало йому посаду, яка передбачає поширення інформації про потреби та вимоги користувачів серед усіх працівників лабораторії. Укажіть цю посаду.
a. Заступник керівника лабораторії
b. Відповідальний за керування ризиками
*c. Менеджер з якості
d. Аудитор
e. Начальник відділу кадрів

4. До лабораторії на дослідження передано ліквор пацієнта. Як називається збільшення кількості клітинних елементів у цереброспінальній рідині?
a. Гіпоглікоархія
b. Гіпохлорархія
c. Нормоцитоз
d. Ксантохромія
*e. Плеоцитоз

5. У лабораторії досліджують гістологічний препарат одного з органів кровотворення та імунного захисту. Яка тканина є стромою майже всіх кровотворних органів?
a. Епітеліальна
*b. Ретикулярна
c. Щільна сполучна
d. Пухка сполучна
e. Слизова

6. Пацієнту встановлено попередній діагноз: актиномікоз. До якої групи мікроорганізмів відповідно до класифікації Берджи належить збудник цього захворювання?
a. Найпростіших
b. Грибів
c. -
d. Вірусів
*e. Бактерій

7. Бактерії - це одноклітинні мікроорганізми, які можуть швидко розмножуватися за сприятливих умов. Укажіть основний спосіб розмноження бактерій.
a. -
b. Спороутворення
*c. Бінарний поділ
d. Брунькування
e. Кон'югація

8. У пацієнта нефрологічного відділення під час лабораторного дослідження сечі виявлено протеїнурію. Яка фаза сечоутворення порушена в цьому разі?
a. Підкислення сечі
b. Секреція простагландинів
c. Реабсорбція
d. Секреція реніну
*e. Фільтрація

9. Під час проведення санітарно-гігієнічної оцінки рівня запиленості повітря в робочій зоні виявлено значне перевищення гранично допустимих концентрацій (ГДК) пилу. Який засіб індивідуального захисту органів дихання доцільно порекомендувати робітникам у цьому разі?
a. Кисневий апарат
b. Одноразові маски
c. Автономний дихальний апарат
*d. Респiратори
e. Iзолюючi протигази

10. У пацієнта за результатами дослідження загального аналізу крові виявлено, що рівень гемоглобіну становить 47 г/л, тромбоцитарні і лейкоцитарні показники в межах фізіологічних значень. Укажіть порядок дій лаборанта в цьому разі.
a. Повідомити пацієнтові про виявлення критичних значень
b. Повідомити Національній службі здоров’я України
c. -
d. Видати результати досліджень у плановому порядку
*e. Негайно повідомити лікарю, який призначив це лабораторне дослідження, про виявлення критичних значень

11. Під час електронної мікроскопії збірних ниркових трубочок було виявлено епітелій, що містить два типи клітин: темні та світлі. Укажіть основну функцію темних клітин збірних ниркових трубочок.
a. Пасивна реабсорбція води
b. Регуляція процесів фільтрації
c. Реабсорбція білків
*d. Секреція Н+-іонів
e. Секреція реніну

12. Яка хімічна речовина використовується для зневоднення тканин при виготовленні гістологічних препаратів?
a. Соляна кислота
b. Ксилол
*c. Спирти зростаючої концентрації
d. Хлороформ
e. Формалін

13. Лабораторія зобов'язана підтвердити, що обладнання відповідає встановленим критеріям прийнятності перед його введенням або поверненням в експлуатацію. Які основні вимоги має задовольняти лабораторне обладнання для підтвердження своєї відповідності цим критеріям?
a. Повна відсутність необхідності в технічному обслуговуванні після його встановлення
*b. Точність або допустима невизначеність вимірювання, необхідні для отримання валідного результату
c. Здатність приносити регулярний фінансовий прибуток лабораторії
d. -
e. Низька вартість обслуговування та ремонту

14. Проти якої інфекційної хвороби необхідно провести щеплення лаборанту, який працевлаштовується на роботу до лабораторії, для зниження потенційного ризику інфікування на робочому місці?
a. Інфекційного мононуклеозу
*b. Гепатиту В
c. Гарячки Денге
d. Гепатиту С
e. ВІЛ-інфекції

15. Хто з учасників проведення лабораторного дослідження несе відповідальність за забезпечення належної лабораторної практики?
a. -
b. Тільки фахівець із біобезпеки
c. Винятково адміністративний персонал лабораторії
d. Лише завідувач лабораторії
*e. Увесь персонал лабораторії

16. Під час мікроскопії нативного препарату, виготовленого із секрету передміхурової залози, виявлено утворення овальної та округлої форми жовтого кольору із характерною пошаровістю та дрібнозернистою центральною частиною. Укажіть ці утворення.
*a. Амілоїдні тільця
b. Кристали Бетхера
c. Еритроцити
d. Ліпоїдні зерна
e. Лейкоцити

17. У мазку периферичної крові вагітної жінки визначається поява еритроцитів різної величини з переважанням еритроцитів діаметром понад 9 мкм (макроцитоз). Підвищення якого еритроцитарного індексу, визначеного під час дослідження крові на автоматизованому гематологічному аналізаторі, підтверджує макроцитоз?
a. RBC
b. MCH
c. HTC
d. MCHC
*e. MCV

18. Який етап лабораторного дослідження передбачає точне дозування проб та реагентів, суворе дотримання методики виконання аналізу та коректний розрахунок отриманих результатів?
a. -
b. Постаналітичний
c. Внутрішньолабораторний
*d. Аналітичний
e. Преаналітичний

19. Пацієнтка віком 48 років скаржиться на загальну слабкість, запаморочення, підвищену стомлюваність, появу виразок та тріщин у кутах рота. Об'єктивно спостерігається: блідість шкіри та слизових оболонок, зміна форми і поперечна смугастість нігтів, стоншення волосся. У загальноклінічному аналізі крові: гемоглобін - 77 г/л, еритроцити - 1,2·10^12/л, КП - <0,85, ретикулоцити - 0,2%, лейкоцити - 35·10^9/л, тромбоцити - 380·10^9/л, лімфоцити - 74%, моноцити - 0,5%, еозинофіли - 0,5%, ШОЕ - 18 мм/год. Морфологія еритроцитів: анізоцитоз, переважають мікроцити. Концентрація феритину - 7 мкг/л (N - 15-30 мкг/л). Для якого захворювання найхарактерніші ці клініко-лабораторні показники?
a. Вітамін В_12-дефіцитної анемії
b. Хронічного мієлоїдного лейкозу
c. Гострого лейкозу
*d. Залізодефіцитної анемії
e. Лімфогранулематозу

20. Під час дослідження проби ґрунту отримано такі показники: санітарне число - 0,76, яйця гельмінтів - 20 шт. у 1 кг, колі-титр - 0,008, титр анаеробів - 0,001. Укажіть ступінь забруднення ґрунту.
a. Чистий
b. Сильно забруднений
c. Слабо забруднений
d. Помірно забруднений
*e. Забруднений

21. До якої категорії шкідливих виробничих факторів, що можуть спричинити професійні захворювання в медичних працівників, належить іонізуюче та електромагнітне випромінювання, ультразвук, виробничий шум і вібрація?
a. Хімічних
b. Біологічних
c. Психофізичних
*d. Фізичних
e. -

22. Під час копрологічного дослідження лаборант звернув увагу на безбарвний колір калу (ахолічний кал), що може свідчити про порушення жовчовиділення. Відсутність якого компонента в хімічному складі калу спостерігатиметься в цьому разі?
a. Уробіліну
*b. Стеркобіліну
c. Білірубіну
d. Білка
e. Гемоглобіну

23. Пацієнт скаржиться на слабкість, головний біль, задишку, підвищення артеріального тиску, виділення сечі червоного кольору. Ці симптоми з'явилися через 2 тижні після перенесеного бактеріального тонзиліту. Які лабораторні зміни в загальному аналізі сечі можна виявити в цьому разі?
a. Лейкоцитурію, глюкозурію, кетонурію
b. Лейкоцитурію, бактеріурію, циліндрурію
c. Бактеріурію, протеїнурію, ніктурію
*d. Макрогематурію, протеїнурію, циліндрурію
e. Гематурію, міоглобінурію, гемоглобінурію

24. Лаборант виконав пересів патологічного матеріалу з чашки Петрі в пробірку в ізольованому боксі. Через добу в пробірці виявлено ріст "брудної культури". Якої типової помилки, найімовірніше, припустився лаборант?
a. Замінив бавовняно-марлеву пробку
*b. Не обпалив краї пробірки
c. Занадто довго стерилізував петлю
d. Вибрав бактеріологічну петлю більшого розміру
e. Працював із увімкненою бактерицидною лампою

25. Укажіть рекомендований граничний рівень річного опромінення для осіб, яким рентгендіагностичні дослідження проводять у зв'язку з наявністю онкологічного захворювання.
a. 20 мЗв
b. 1 мЗв
*c. 100 мЗв
d. 2 мЗв
e. 200 мЗв

26. У науково-дослідній мікробіологічній лабораторії виконують роботу з патогенами, які належать до небезпечних та екзотичних збудників, що несуть високий індивідуальний і суспільний ризик. Зазначені патогени передаються повітряно-крапельним шляхом, а ефективних методів лікування та профілактики щодо захворювань, які вони спричиняють, наразі не існує. Укажіть рівень біологічної безпеки лабораторії, відповідно до класифікації ВООЗ, де проводять подібні дослідження.
a. -
b. BSL-3
c. BSL-1
d. BSL-2
*e. BSL-4

27. Чоловік віком 21 рік скаржиться на частий біль в епігастрії, закрепи, зменшення маси тіла на 6 кг упродовж останніх 2-х місяців, періодичну появу темної крові у випорожненнях. Під час дослідження шлункового соку виявлено молочну кислоту. Для якого захворювання характерні ці клініко-лабораторні показники?
a. Гострого панкреатиту
b. Вірусного гепатиту
c. Виразкової хвороби шлунка
d. Гіперацидного гастриту
*e. Раку шлунка

28. У сімейній амбулаторії протягом року зареєстровано 7300 нових випадків захворювань серед обслуговуваного населення. Який статистичний показник захворюваності демонструють ці дані?
a. Патологічну ураженість населення
b. Захворюваність із тимчасовою втратою працездатності
c. Госпітальну захворюваність
*d. Первинну захворюваність
e. Поширеність хвороб

29. На якому етапі лабораторного дослідження фахівець медичної лабораторії проводить оцінювання та оформлення результатів аналізу, а також акцентує увагу лікарів-клініцистів на деяких значущих відхиленнях у результатах аналізу, які можуть вплинути на діагностику захворювання та лікувальний процес?
a. -
b. Аналітичному
c. Внутрішньолабораторному
*d. Постаналітичному
e. Преаналітичному

30. Як називається здатність тест-системи виявляти максимально можливу кількість інфікованих пацієнтів, тобто виявляти позитивні зразки без хибнонегативних результатів?
*a. Діагностична чутливість
b. Діагностична значущість
c. Діагностична специфічність
d. Діагностична своєрідність
e. Діагностична ефективність

31. Який фактор насамперед впливає на результат аналізу біологічних рідин пацієнта під час лабораторного дослідження?
a. Дотримання усіх правил забору матеріалу для дослідження
*b. Якість реактивів і стан лабораторного обладнання
c. Дотримання вимог техніки безпеки під час проведення досліджень
d. Технологія попередньої підготовки проб для аналізу
e. Дотримання необхідних умов транспортування та збереження проб

32. Пацієнтка віком 55 років скаржиться на загальну слабкість, підвищену стомлюваність, порушення чутливості в нижніх кінцівках та відчуття поколювання в них. У загальноклінічному аналізі крові: гемоглобін - 102 г/л, еритроцити - 2,5·10^12/л, ретикулоцити - 2%, КП - 1,25, лейкоцити - 3·10^9/л, тромбоцити - 185·10^9/л, лімфоцити - 26%, моноцити - 5%, ШОЕ - 9 мм/год. Морфологія еритроцитів: анізоцитоз, макроцитоз, пойкілоцитоз, наявність тілець Жоллі та кілець Кебота. Для якого захворювання найхарактерніші ці клініко-лабораторні показники?
a. Ідіопатичної тромбоцитопенічної пурпури
b. Хронічного мієлоїдного лейкозу
c. Фолієводефіцитної анемії
d. Апластичної анемії
*e. Вітамін В_12-дефіцитної анемії

33. Пацієнт віком 47 років скаржиться на біль в епігастрії, що іррадіює в спину, посилюється після вживання їжі та зменшується в положенні сидячи. За результатами аналізу крові: alpha-амілази крові - 136 Од/л, глюкоза - 6,2 ммоль/л. У копрограмі: стеаторея ("жирний" кал), панкреатична еластаза (еластаза 1) - 100 мкг/г. Для якого захворювання найхарактерніші ці клініко-лабораторні показники?
*a. Хронічного панкреатиту
b. Гострого гастриту
c. Хронічного гастродуоденіту
d. Діабетичного кетоацидозу
e. Перфоративної виразки шлунка

34. Пацієнтці віком 59 років встановлено попередній діагноз: гостра ниркова недостатність. Який лабораторний метод дослідження сечі дозволить визначити концентраційну функцію нирок?
a. Метод Амбурже
b. Проба Розіна
c. Проба Богомолова
d. Метод Аддіса-Каковського
*e. Проба Зимницького

35. Пацієнту встановлено попередній діагноз: малярія. Який метод фарбування мазка крові використовують для мікроскопічної діагностики малярії?
a. За Цілем-Нільсеном
b. За Паппенгеймом
*c. За Романовським-Гімзою
d. За Ван Гізоном
e. За Грамом

36. На території районної лікарні, в окремо реконструйованій будівлі, відкрилася клініко-діагностична лабораторія. Керівництву лікарні необхідно заповнити штат співробітниками. Який основний чинник визначає кількість посад лікарів-лаборантів та лаборантів у клініко-діагностичній лабораторії?
a. -
b. Кількість відділів лабораторії
*c. Кількість можливих пацієнтів у лікарні
d. Загальна площа лабораторії
e. Чисельність населення населеного пункту, у якому розташована лабораторія

37. У десятирічної дитини впродовж місяця спостерігається нічний нападоподібний сухий кашель та в'язкі виділення з носа. Індекс антитіл IgG до Bordetella pertussis у крові становить 53,0. Для якого захворювання характерні ці клініко-лабораторні показники?
a. Бронхоектатичної хвороби
*b. Кашлюка
c. Бронхіальної астми
d. Туберкульозу
e. Пневмонії

38. Пацієнту, який хворіє на мегалобластну анемію, проведено пункцію паренхіми органа кровотворення. Під час мікроскопічного дослідження в отриманому зразку виявлено значну кількість мегакаріоцитів. Який орган кровотворення досліджують?
*a. Червоний кістковий мозок
b. Лімфатичний вузол
c. Тимус
d. Мигдалики
e. Селезінку

39. У якому приміщенні мікробіологічної лабораторії потрібно проводити роботу з виготовлення мазків патологічного матеріалу?
a. Віварії
*b. Препараторській
c. Кімнаті для забору матеріалу
d. Стерилізаційній
e. Кімнаті для приготування поживних середовищ

40. Який метод світлової мікроскопії ґрунтується на властивості окремих молекул випромінювати світло під час їх освітлення променями вищої частоти?
*a. Флуоресцентна
b. Фазово-контрастна
c. Темнопільна
d. -
e. Поляризаційна

41. Маніпуляційна сестра медична під час взяття крові в пацієнта для дослідження коагуляційного гемостазу використовує пробірку з блакитною кришкою, яка містить 3,8%-ий розчин цитрату натрію. Яка функція цього препарату в дослідженні?
a. Зв'язування антитромбіну III
b. Інактивація тромбіну
c. Гальмування перетворення фібриногену у фібрин
*d. Зв'язування іонів кальцію
e. Пригнічення зв'язування тромбопластину з фактором згортання крові

42. Укажіть мінімальний вік, з якого в Україні дозволено працювати в клініко-діагностичній лабораторії особам із профільною освітою.
a. 19 років
*b. 18 років
c. 16 років
d. 21 рік
e. 20 років

43. Лабораторії потрібно постійно вдосконалювати ефективність системи менеджменту якості, що охоплює преаналітичні, аналітичні та постаналітичні процеси, відповідно до політики щодо якості. Який із нижченаведених аспектів є основою для розроблення заходів, що охоплюють усі сфери функціонування лабораторії?
a. Біологічна безпека
b. Проведений аудит
*c. Критерії оцінки ризиків
d. Висновки акредитації
e. Внутрішньолабораторний контроль

44. Пацієнтка віком 45 років скаржиться на болючість та ранкову скутість дрібних суглобів кисті, тривалий субфебрилітет. Об'єктивно спостерігається: суглоби набряклі, червоні, збільшені в розмірі. Встановлено попередній діагноз: ревматоїдний артрит. Дослідження якого лабораторного маркера є найінформативнішим для підтвердження цього діагнозу?
a. dsDNA (антитіл до двоспіральної ДНК)
b. AENA (антитіл до екстрагованих нуклеарних антигенів)
c. Антитіл до центромерів
*d. А-ССР (антитіл до циклічного цитрулінованого пептиду)
e. Антитіл до рибосомального протеїну

45. Система управління якістю роботи лабораторії передбачає валідацію досліджень. Укажіть правильне визначення цього поняття.
a. Дослідження контрольних зразків
b. Міжлабораторні дослідження
c. Порівняння результатів кількох однотипних досліджень
*d. Підтвердження відповідності результатів досліджень
e. Порівняння результатів за критеріями "норма - відхилення від норми"

46. В основі колориметрії лежить закон Бугера-Ламберта-Бера. Якому з нижченаведених параметрів, відповідно до цього закону, пропорційна абсорбція розчину (оптична густина)?
a. Температурі розчину
b. Молекулярній масі розчину
*c. Концентрації речовини в розчині
d. Коефіцієнту розчинності
e. Об'єму розчину

47. Як називається однорідний матеріал, результати дослідження якого використовують для оцінювання похибки виконуваного аналітичного виміру?
*a. Контрольний
b. Спеціальний
c. Кількісний
d. Якісний
e. Досліджуваний

48. Медична лабораторія розробляє індикатори якості для моніторингу переданалітичних процесів. Який із нижченаведених процесів належить до переданалітичних?
a. Архівування зразків біологічного матеріалу
b. Утилізація відпрацьованих біологічних матеріалів
c. Формування звіту про результати лабораторних досліджень
d. Надання звіту замовнику лабораторних послуг
*e. Підготовка пацієнта до проведення дослідження

49. Лаборант провів дослідження питного молока та отримав такі результати: за зовнішнім виглядом та консистенцією - однорідна рідина без осаду, пластівців білка та грудочок жиру, має виражений присмак пастеризації (присмак кип'яченого молока), колір - з легким кремовим відтінком, титрована кислотність - 19^oТ, густина - 1028 кг/м^3. Укажіть вид цього питного молока за способом оброблення.
a. Пряжене
b. Ультрапастеризоване
*c. Стерилізоване
d. -
e. Пастеризоване

50. На станції з очистки питної води на етапі водопідготовки у воду періодично додають флокулянти (поліакриламід). З якою метою це застосовують?
a. Збільшення тривалості зберігання
b. Знезараження
c. Усунення запаху
d. Пом'якшення
*e. Прискорення коагуляції

51. Шкідливі виробничі фактори - це фактори середовища і трудового процесу, що можуть спричинити професійну патологію, тимчасове або стійке зниження працездатності, підвищити частоту захворювань, призвести до порушення здоров'я потомства. До якої категорії шкідливих виробничих факторів належить токсичний пил?
a. Психофізичних
*b. Хімічних
c. Біологічних
d. -
e. Фізичних

52. Співробітники нової мікробіологічної лабораторії під час роботи використовують захисні окуляри та захисні маски тільки в тому разі, якщо процедури, що супроводжуються утворенням крапель та аерозолів, виконують поза боксами біологічної безпеки. Укажіть рівень біологічної безпеки вищезазначеної лабораторії згідно з класифікацією ВООЗ?
a. BSL-3
b. -
c. BSL-4
d. BSL-1
*e. BSL-2

53. У лабораторних умовах бактерії вирощують на поживних середовищах. Як називається група поживних середовищ, які забезпечують швидший ріст певних видів мікроорганізмів, тоді як інші на них ростуть повільніше?
a. Диференціально-діагностичні
b. Основні (універсальні)
*c. Елективні
d. Спеціальні
e. Транспортні

54. Акредитація лабораторій - це основна можливість засвідчити компетентність і здатність здійснювати роботи з підтвердженням відповідності. Який українськомовний ресурс ВООЗ можна використовувати для внутрішнього аудиту під час підготовки до акредитації лабораторії відповідно до ДСТУ EN ISO 15189?
a. WHO quality toolkit
b. -
c. Pay&Care
*d. SLIPTA
e. LTCT

55. Яку посаду в клініко-діагностичній лабораторії може займати фахівець із вищою освітою за спеціальністю "Біологія" після проходження спеціалізації за фахом "Клінічна лабораторна діагностика"?
a. Біолог
b. Лікар-лаборант
c. Мікробіолог
*d. Цитоморфолог
e. Біохімік

56. Для визначення швидкості осідання еритроцитів у крові застосовують метод дослідження, що ґрунтується на використанні стандартних капілярів із внутрішнім діаметром 2,55 та шкалою осідання еритроцитів 200 м. Хто з науковців запропонував цей метод дослідження?
a. Паппенгейм
*b. Панченков
c. Коултер
d. Романовський
e. Май-Грюнвальд

57. До лабораторії на дослідження передано мокротиння пацієнтки, яке має такі особливості: брудно-шоколадного кольору, рідке, сморідне, містить еластичні волокна, під час відстоювання розділяється на три шари: верхній - пінистий, середній - серозний (каламутна рідина буруватого кольору), а в нижньому шарі виявляються пробки Дітріха, голки жирних кислот, краплі жиру та прожилки крові. Під час опитування пацієнтки з'ясувалося, що виділення мокротиння відбувається у великій кількості (до 1-1,5 л на добу). Для якого захворювання характерний цей результат дослідження мокротиння?
a. Гострого бронхіту
b. Бронхіальної астми
*c. Гангрени легень
d. Хронічного бронхіту
e. Кандидозної пневмонії

58. У пацієнта спостерігаються клінічні симптоми харчової алергії. Зразки сироватки його крові внесли в лунки 96-лункового полістиролового планшета для подальшого дослідження. Який метод діагностики було використано?
a. Нефелометрія
b. Імуноелектрофорез
c. Імуноблотинг
d. Радіоізотопний аналіз
*e. Імуноферментний аналіз

59. У пацієнта концентрація вільної соляної кислоти в шлунковому соку натщесерце становить 60-80 ммоль/л. Для якого захворювання це характерно?
a. Хронічного гастриту
b. Функціонального розладу травлення
*c. Виразкової хвороби шлунка
d. Раку шлунка
e. Виразкової хвороби дванадцятипалої кишки

60. Під час мікроскопічного дослідження мокротиння пацієнта виявлено гігантські клітини зі світло-блакитною цитоплазмою із сіруватим відтінком та бобоподібними ядрами, що розміщуються у вигляді підкови по периферії клітини. Для якого захворювання характерна наявність цих клітин у мокротинні?
*a. Туберкульозу легень
b. Хронічного бронхіту
c. Гангрени легень
d. Бронхіальної астми
e. Ехінококозу легень

61. Пацієнта віком 78 років шпиталізовано до лікарні в тяжкому стані з попереднім діагнозом: інфаркт міокарда. Дослідження яких біохімічних маркерів треба насамперед провести для підтвердження діагнозу?
a. Загального та іонізованого кальцію
*b. КФК (переважно МВ-фракції) та тропонінів
c. Загального білка та альбуміну
d. Загального білірубіну та його фракцій
e. Креатиніну та сечовини

62. Пацієнтка віком 52 роки, яка нещодавно перехворіла на бактеріальний тонзиліт, скаржиться на біль у поперековій ділянці, підвищення температури тіла, загальну слабкість, погіршення апетиту, появу набряків під очима та на обличчі, особливо вранці. У периферичній крові: тромбоцитопенія, лейкоцитоз, збільшення ШОЕ. У загальному аналізі сечі: макрогематурія, циліндрурія і протеїнурія (3 г/л). Результати біохімічного аналізу крові: гіпопротеїнемія, диспротеїнемія, гіпоальбумінемія, збільшення alpha_2-глобулінів, гіперхолестеринемія, поява СРБ, глюкоза - 6,2 ммоль/л. Для якого захворювання найхарактерніші ці клініко-лабораторні показники?
a. Системного червоного вовчака
b. Гострого циститу
*c. Гострого гломерулонефриту
d. Гострого пієлонефриту
e. Цукрового діабету

63. Відомо, що плазматичні клітини (плазмоцити) продукують антитіла. Які клітини імунної системи активуються і диференціюються в плазмоцити у відповідь на введення антигена в організм?
a. Моноцити
b. Мієлоцити
*c. В-лімфоцити
d. Нейтрофіли
e. Промієлоцити

64. Жінку віком 57 років шпиталізовано до лікарні зі скаргами на загальну слабкість, підвищення температури тіла, втрату маси тіла, слабкість у м'язах плечового і тазового поясу, а також у спині. Під час огляду виявлено еритему з фіолетовим відтінком, що локалізується на верхніх повіках, поєднується з періорбітальним набряком. У крові виявлено підвищення активності КФК, зростання рівня міоглобіну, активності альдолази, ЛДГ, а також підвищення ШОЕ, концентрації Mi-2-антигену, С-реактивного білка та gamma-глобулінів. Для якого захворювання характерні ці клініко-лабораторні показники?
a. Системного червоного вовчака
b. Ревматоїдного артриту
c. Системної склеродермії
d. Періартеріїту
*e. Дерматоміозиту

65. Керівнику клініко-діагностичної лабораторії необхідно розробити систему заходів, спрямованих на підвищення точності, правильності відтворення результатів діагностичних досліджень. Укажіть її назву.
a. Внутрішньолабораторний контроль
b. Настанова з якості
c. Критерії управління ризиками
d. Менеджмент якості
*e. Контроль якості лабораторних досліджень

66. Пацієнту гастроентерологічного відділення призначено низку аналізів, спрямованих на дослідження функціонального стану печінки. Який тест використовують для визначення детоксикаційної функції печінки?
a. Тимолова проба
b. Визначення активності лужної фосфатази
*c. Проба Квіка-Пителя (навантаження бензоатом натрію)
d. Проба з галактозним навантаженням
e. Визначення активності амінотрансфераз

67. Під час гістологічного дослідження біоптату дистального відділу стравоходу пацієнта виявлено заміну плоского епітелію циліндричним епітелієм шлунка. Укажіть цей патологічний процес.
*a. Метаплазія
b. Лейкоплакія
c. Рак стравоходу
d. Дисплазія
e. Рак шлунка

68. У пофарбованому мазку крові лаборант виявив клітини розміром 15-20 мкм, без включень, ядра яких мають бобовидну або підковоподібну форми. Укажіть ці клітини.
a. Еритроцити
*b. Моноцити
c. -
d. Базофіли
e. Лімфоцити

69. Під час мікроскопії гістологічного препарату виявлено ядра клітин синьо-фіолетового кольору та цитоплазму рожевого кольору. Укажіть метод фарбування гістологічного препарату.
a. Карміном за Бестом
b. Кислим фуксином за Маллорі
*c. Гематоксилін-еозином за Ганзеном
d. Азотнокислим сріблом за Більшовським-Гросс
e. Пікрофуксином за Ван-Гізоном

70. Під впливом стресових факторів у людини розвивається тахікардія. Який гормон, що активно виділяється наднирниками під час стресу в кров, спричиняє прискорення серцебиття?
a. Вазопресин
*b. Адреналін
c. Кортикостерон
d. Прогестерон
e. Альдостерон

71. Як називають величини (стандартні значення), розроблені за спеціальною методикою під час діяльності клініко-діагностичної лабораторії при обстеженні здорових осіб?
a. Відносні
b. Класичні
*c. Референтні
d. -
e. Експериментальні

72. Під час вивчення гістологічного препарату пухлини підшлункової залози у клітинах незмінених ацинусів чітко визначаються яскраво-червоні гранули, що містять білки - попередники травних ензимів. Який гістологічний барвник зазвичай використовують для фарбування структур клітин та міжклітинної речовини, що містять велику кількість білків?
*a. Еозин
b. Кармін
c. Сафранін
d. Гематоксилін
e. Азур

73. У дворічної дитини під час лабораторного дослідження виявлено значне підвищення концентрації метгемоглобіну в крові. З анамнезу з'ясувалося, що мати дитини для приготування дитячої суміші використовує воду з колодязя. Визначення рівня яких хімічних сполук у воді доцільно провести, щоб підтвердити зв'язок захворювання дитини з уживанням цієї води?
*a. Нітратів
b. Хлоридів
c. Фторидів
d. Сульфатів
e. Гідрокарбонатів

74. Під час лабораторного дослідження ексудату отримано такі результати: молочно-білого кольору, каламутний, рідкої консистенції, відносна густина - 1,022 г/см^3, вміст білка - 50 г/л, реакція Рівальта - позитивна, мікроскопічно виявляється велика кількість жиру та детриту (зруйновані жироперероджені клітини). Для якого виду ексудату характерний цей результат дослідження?
*a. Хілусоподібного
b. Геморагічного
c. Гнилісного
d. Гнійного
e. Серозного

75. У чоловіка спостерігається загальна слабкість, артеріальна гіпотонія та гіперпігментація шкіри. Під час дослідження крові виявлено гіперкаліємію та гіпонатріємію. Для якого захворювання характерні ці клініко-лабораторні показники?
a. Меланоми
b. Подагри
c. Феохромоцитоми
d. Синдрому Іценка-Кушинга
*e. Хвороби Аддісона

76. До лабораторії передано пробу повітря з житлової забудови великого населеного пункту, у якій виявлено значне перевищення концентрацій оксиду вуглецю, вуглеводнів, оксидів азоту, сажі та сірчаних сполук. Укажіть найімовірніше джерело забруднення повітря населеного пункту.
a. Біогенні чинники
b. Продукти життєдіяльності людини
*c. Викиди автотранспорту
d. Хімічна промисловість
e. Будівельна промисловість

77. У пацієнта гастроентерологічного відділення спостерігаються клінічні прояви обтураційної жовтяниці. Визначення яких біохімічних маркерів може підтвердити наявність холестатичного ушкодження печінки?
a. Активності гліколітичних ферментів
b. Часу зсідання крові
c. Активності трансаміназ
*d. Активності gamma-глутамілтрансферази
e. Спектра ізоферментів лактатдегідрогенази

78. Укажіть рекомендований граничний рівень річного опромінення для осіб, яким рентгендіагностичні дослідження проводять за клінічними показаннями з метою уточнення діагнозу і вибору тактики лікування у зв'язку з неонкологічними захворюваннями.
a. 100 мЗв
b. 200 мЗв
*c. 20 мЗв
d. 1 мЗв
e. 2 мЗв

79. Гематоксилін є основним барвником, який взаємодіє з базофільними структурами клітини, забарвлюючи їх у синьо-фіолетовий колір. Які речовини у складі ядра клітини забезпечують зв'язок із цим барвником?
*a. Нуклеїнові кислоти
b. Вода
c. Фосфоліпіди
d. Ліпіди
e. Вуглеводи

80. Для визначення концентрації натрію в сироватці крові лабораторія використовує метод непрямих іон-селективних електродів. Який із нижченаведених факторів може спричинити псевдогіпонатріємію в досліджуваному зразку?
a. Гемоліз еритроцитів
b. Іктеричність плазми
c. Тривалий час доставки зразка
*d. Ліпемія
e. Наявність згустку в зразку

81. У препараті червоного кісткового мозку в полі зору мікроскопа виявляється клітина, ядро якої складається з багатьох сегментів, дрібна зернистість її цитоплазми забарвлюється як основними, так і кислими барвниками. Укажіть цю клітину.
a. Лімфоцит
*b. Нейтрофіл
c. Моноцит
d. Еозинофіл
e. Базофіл

82. Пацієнт скаржиться на м'язову слабкість, порушення координації рухів, тремор рук та головний біль. Під час обстеження виявлено наявність каменів у нирках і підвищення рівня паратгормону в крові. Кількісні зміни якого макроелемента в сироватці крові можна очікувати в цьому разі?
a. Калію
b. Магнію
c. Натрію
*d. Кальцію
e. Хлору

83. Пацієнту віком 50 років встановлено попередній діагноз: дерматоміозит. Який метод гістологічного дослідження доцільно застосувати для виявлення специфічних антитіл до нуклеарних або цитоплазматичних антигенів у змінених тканинах пацієнта?
a. Статичної цитометрії
b. Авторадіографічний
c. Гістохімічний
*d. Імуногістохімічний
e. Гібридизації

84. Під час лабораторного дослідження калу виявлено проглотиди цестод, що мають такі особливості: у центрі проглотиди розташована матка розеткоподібної форми, яка відкривається назовні самостійним отвором. Укажіть гельмінтоз та збудника, що його спричиняє.
a. Гіменолепідоз (ціп’як карликовий)
*b. Дифілоботріоз (стьожак широкий)
c. Ехінококоз (ехінокок звичайний)
d. Дипілідіоз (ціп’як гарбузоподібний або огірковий)
e. Теніоз (ціп’як свинячий)

85. Рикетсії є облігатними грамнегативними внутрішньоклітинними паразитами, що погано фарбуються звичайними аніліновими барвниками, тому для їхнього фарбування застосовують метод Макіавеллі в модифікації П. Ф. Здродовського. Які з нижченаведених особливостей властиві рикетсіям?
a. Утворюють спори, але не мають капсул
b. Не утворюють спори, але мають капсули
c. Утворюють спори та мають капсули
d. Іноді утворюють спори та мають капсули
*e. Не утворюють спор і капсул

86. До лабораторії доставлено зразок крові пацієнта, який нещодавно повернувся з тропічної країни і в нього спостерігаються характерні симптоми тяжкої форми малярії, а саме: висока температура тіла, озноб, головний біль, виражена загальна слабкість та анемія. Який вид малярійного плазмодія є основним збудником тропічної малярії?
a. Plasmodium vivax
b. Plasmodium malariae
c. Plasmodium knowlesi
*d. Plasmodium falciparum
e. Plasmodium ovale

87. Мікоплазми належать до групи мікроорганізмів, які мають свої унікальні морфологічні особливості. Яке з нижченаведених тверджень правильне щодо морфологічних особливостей мікоплазм?
a. Мікоплазми - це дрібні мікроорганізми, які мають клітинну стінку, що захищає їх від дії навколишнього середовища
b. Мікоплазми є найбільш дрібними мікроорганізмами, які мають постійну клітинну форму, не можуть розмножуватися на безклітинному поживному середовищі
c. -
d. Мікоплазми - це дрібні мікроорганізми, які мають типову бактеріальну клітинну структуру та здатні відновлювати клітинну стінку
*e. Мікоплазми є найбільш дрібними поліморфними мікроорганізмами, які не мають клітинної стінки, можуть розмножуватися на безклітинному поживному середовищі

88. Для медичної лабораторії придбано новий біохімічний аналізатор BS-600M MINDRAY. Який вид інструктажу з охорони праці та техніки безпеки має пройти лаборант, який буде працювати з цим аналізатором?
a. Цільовий
b. Повторний
c. -
*d. Позаплановий
e. Вступний

89. Як часто, згідно з рекомендаціями EUCAST, потрібно проводити контрольні дослідження для антимікробних речовин, які є частиною поточного набору реагентів для визначення чутливості мікроорганізмів до антимікробних препаратів, що дозволить забезпечити точність та правильність отриманих результатів?
a. Раз на півроку
b. Щотижня
c. Щомісяця
d. Двічі на тиждень
*e. Щоденно

90. У пацієнта віком 56 років спостерігаються набряки на нижніх кінцівках, жовтяниця склер та шкіри, а також жовтувато-зелені кільця на рогівці ока (кільця Кайзера-Флейшера). Під час лаборотарного дослідження виявлено, що добова екскреція міді з сечею становить 120 мкг/добу. Для якого захворювання характерні ці клініко-лабораторні показники?
a. Синдрому Іценка-Кушинга
b. Синдрому Ліддла
*c. Хвороби Вільсона-Коновалова
d. Хвороби Педжета
e. Хвороби Бехтерєва

91. У пацієнтки внаслідок прогресування захворювання нирок розвинувся нефротичний синдром. З'явилися набряки різного ступеня, які спочатку локалізовувалися в періорбітальній ділянці (особливо вранці), потім стали генералізованими. Під час лабораторного дослідження виявлено значне зниження концентрації загального білка в сироватці крові (гіпопротеїнемія), переважно за рахунок альбумінів (гіпоальбумінемія). Чим зумовлений розвиток цих лабораторних змін?
a. Підвищеним синтезом білка в печінці
*b. Значною втратою білка через нирки із сечею
c. Надмірним споживанням рідини
d. Збільшеним споживанням білка з їжею
e. Порушенням всмоктування та засвоєння білків

92. Лабораторія впровадила вимоги міжнародного стандарту ISO 15189:2022 "Медичні лабораторії. Вимоги до якості та компетентності" у свою діяльність та бажає отримати визнання своєї компетентності щодо виконання лабораторних досліджень відповідно до цього стандарту. Яка процедура дозволяє уповноваженому органу офіційно підтвердити компетентність організації для виконання конкретних завдань?
a. Атестація
b. Ліцензування
*c. Акредитація
d. Сертифікація
e. Стандартизація

93. На преаналітичному етапі лабораторного дослідження, під час забору зразка біологічного матеріалу, важливо дотримуватися встановлених процедур для забезпечення точності та надійності результатів. Які дії потрібно виконати в разі будь-яких відхилень від встановлених процедур забору зразка?
*a. Чітко задокументувати відхилення
b. Повідомити про відхилення в усній формі
c. Класифікувати відхилення як таке, що не має суттєвого впливу на результати дослідження
d. Продовжити аналіз, не звертаючи уваги на відхилення
e. Підібрати відповідний прилад для дослідження

94. У пацієнта, який хворіє на COVID-19, виявлено низький рівень специфічних антитіл у крові. Пригнічення функції яких клітин сполучної тканини спричинило зниження антитілоутворення?
a. Адипоцитів
*b. Плазмоцитів
c. Тканинних базофілів
d. Фібробластів
e. Фіброцитів

95. Лаборант санітарно-гігієнічної лабораторії відбирає проби ґрунту для дослідження на території дитячого майданчика. Яку масу середньої проби ґрунту потрібно передати до лабораторії для проведення фізико-хімічного дослідження (г)?
*a. 1000
b. 200
c. 400
d. 800
e. 500

96. До лабораторії передано пробу ґрунту, у якій виявлено значне перевищення вмісту важких металів: заліза, кадмію, кобальту, молібдену, нікелю, свинцю, селену, сурми, телуру та хрому. Укажіть найімовірніше джерело забруднення ґрунту.
a. Вихлопні гази автотранспорту
b. Цілеспрямоване внесення в ґрунт екзогенних речовин
c. Звалище побутових відходів
d. Радіоактивні відходи
*e. Викиди промислових підприємств

97. Укажіть прилад, за допомогою якого виготовляють тонкі зрізи тканини, залитої в парафін, для мікроскопічного дослідження.
a. Заливочна станція
b. Центрифуга
c. Мікроскоп
d. Термостат
*e. Мікротом

98. Під час дослідження води на станції водопідготовки виявлено такі показники: залізо - 1,5 мг/дм^3, хлориди - 180 мг/дм^3, фтор - 0,9 мг/дм^3, загальна твердість - 6 мг-екв/дм^3. Які методи необхідно застосувати для покращення якості води?
a. Пом'якшення
b. Опріснення
*c. Знезалізнення
d. Дефторування
e. Фторування

99. Яка задокументована процедура в медичній лабораторії регламентує надання зворотного зв'язку щодо претензій до якості лабораторних досліджень, отриманих від клініцистів, пацієнтів, співробітників лабораторії або інших осіб?
a. Внутрішній аудит
b. Виявлення невідповідностей і контроль за ними
c. Аналіз критеріїв ризику
d. Запобіжні заходи
*e. Менеджмент скарг

100. Під час проведення кількісного дослідження аналіту в біологічному зразку лаборант отримав забарвлений розчин. Після вимірювання інтенсивності його світлопоглинання фахівець розрахував концентрацію аналіту. Який метод аналізу використав лаборант?
a. Хроматографічний
*b. Фотометричний
c. Електрофоретичний
d. Титриметричний
e. Рефрактометричний

101. Згідно з міжнародним стандартом ISO 15189 "Медичні лабораторії. Вимоги до якості і компетентності", кожен працівник лабораторії повинен мати посадові інструкції. Які аспекти потрібно насамперед зазначити в посадових інструкціях?
a. Стаж роботи та кваліфікаційну категорію
*b. Обов'язки та повноваження
c. Кваліфікаційну категорію та вимоги до техніки безпеки
d. Графік роботи та завдання
e. Вимоги до дотримання санітарного режиму та охорони праці

102. Яким ключовим принципом має керуватися персонал клініко-діагностичної лабораторії під час роботи з біологічним матеріалом пацієнтів?
*a. Усі пацієнти потенційно інфіковані
b. Усі пацієнти мають фізіологічні особливості
c. Біологічний матеріал можна вважати безпечним після його первинного оброблення
d. Стандартних заходів безпеки потрібно дотримуватися лише під час роботи з кров'ю
e. Місце проживання пацієнта впливає на вибір методів оброблення біологічного матеріалу

103. Нейтрофільні лейкоцити можуть зазнавати дегенеративних змін в організмі людини під впливом інфекцій, інтоксикацій, запальних процесів та інших патологічних станів. Які морфологічні ознаки нейтрофільних лейкоцитів не свідчать про наявність дегенеративних змін у них?
a. Токсична зернистість цитоплазми
b. Посилений пікноз ядра
*c. Полісегментна форма ядра
d. Вакуолізація цитоплазми
e. Поява включень Князькова-Делє

104. Пацієнту встановлено попередній діагноз: холера. На яке поживне середовище потрібно провести посів випорожнень пацієнта для накопичення та культивування збудника цього захворювання - Vibrio cholerae?
a. М'ясо-пептонний агар
b. М'ясо-пептонний бульйон
c. Кров'яний агар
d. Лужний агар
*e. 1% пептонна вода

105. У трирічного хлопчика на шкірі обличчя з'явився дрібний блідо-рожевий, плямисто-папульозний висип, який протягом декількох годин без етапності швидко поширився на весь тулуб. Тенденції до злиття висипу немає. Появу висипу супроводжує підвищення температури тіла до субфебрильних цифр. Попередній діагноз: краснуха. Яке лабораторне дослідження допоможе підтвердити діагноз?
a. Бакпосiв калу, сечi та змивiв із носоглотки
b. Реакцiя нейтралiзацiї з парними сироватками
c. Реакцiя гальмування гемаглютинацiї
d. Посiв кровi на стерильність
*e. Визначення специфiчних антитiл класу IgМ

106. Яка з нижченаведених структур людського організму є основним місцем, де відбувається первинна адгезія вірусу грипу?
a. Слизова оболонка шлунково-кишкового тракту
*b. Епітеліальні клітини верхніх дихальних шляхів
c. М'язовий шар легеневих артерій
d. Альвеоли легень
e. Лімфатичні судини

107. Результати клінічного аналізу сечі пацієнта мають такі особливості: колір - оранжево-коричневий, вміст уробіліну значно підвищений, тоді як інші фізико-хімічні показники в межах норми. Для якої патології це характерно?
a. Хронічного пієлонефриту
*b. Гемолітичної жовтяниці
c. Хронічного гломерулонефриту
d. Інфаркту нирки
e. Обтураційної жовтяниці

108. На гістологічному препараті трубчастої кістки в ділянці перелому спостерігаються ознаки відновлення тканини, зокрема утворення кісткової мозолі. Яка тканина бере участь у формуванні цієї структури?
a. Пластинчаста кісткова
*b. Грубоволокниста кісткова
c. Пухка сполучна
d. Ретикулярна
e. Епітеліальна

109. Внутрішньолабораторний контроль якості спрямований на перевірку достовірності результатів вимірювань, які отримують у межах однієї лабораторії. Яка основна мета цього елемента системи управління якістю результатів вимірювання?
a. Проведення зовнішнього незалежного аудиту якості лабораторних досліджень
b. Контроль відповідності отриманих результатів досліджень нормативним вимогам на рівні регуляторних органів
c. Забезпечення відповідності методик лабораторних досліджень міжнародним рекомендаціям
*d. Мінімізація випадкових і систематичних помилок у межах лабораторії
e. Забезпечення коректності інтерпретації результатів лабораторних досліджень лікарями

110. Пацієнтку віком 67 років шпиталізовано до лікарні зі скаргами на підвищену стомлюваність, загальну слабкість, схуднення та біль у кістках. Результати загального аналізу крові: гемоглобін - 73 г/л, ШОЕ - 44 мм/год. Результати біохімічного аналізу сечі: вміст білка - 270 г/л, наявність паропротеїнів та білка Бенс-Джонса. Для якого захворювання характерні ці клініко-лабораторні показники?
a. Хронічної ниркової недостатності
*b. Множинної мієломи
c. Лімфогранулематозу
d. Дифузного токсичного зоба
e. Гострого лейкозу

111. Жінка віком 45 років скаржиться на біль, скутість та набряк у суглобах кистей і стоп. В анамнезі: хронічний тонзилофарингіт. У крові: лейкоцити - 14,4·10^9/л, ШOE - 32 мм/год, СРБ - 96 мг/л, РФ - 240 МОд/мл. Рівень антитіл IgG до АССР - 22,3 Од/мл (N<20). Для якого захворювання характерні ці клініко-лабораторні показники?
a. Системного червоного вовчака
b. Поліміозиту
*c. Ревматоїдного артриту
d. Пневмосклерозу
e. Дерматоміозиту

112. Пацієнта віком 54 роки шпиталізовано до лікарні зі скаргами на різкий біль у верхній частині живота, що іррадіює у спину та в ділянку лівої лопатки, підвищення температури тіла, нудоту та блювання. Встановлено попередній діагноз: гострий панкреатит. Збільшення рівня якого ферменту в сироватці крові є характерним для цього захворювання?
a. Лактатдегідрогенази
b. Креатинкінази
c. Аланінамінотрансферази
*d. alpha-амілази
e. Аспартатамінотрансферази

113. Які бактерії серед коків є найбільш резистентними до антимікробних препаратів та можуть викликати тяжкі інфекційні захворювання в людини?
a. Стрептококи
b. Сарцини
c. Монококи
d. Диплококи
*e. Стафілококи

114. Пацієнту віком 25 років встановлено діагноз: бронхіальна астма. Наявність яких клітин у мокротинні характерна для цього захворювання?
a. Нейтрофілів
b. Альвеолярних макрофагів
c. Еритроцитів
*d. Еозинофілів
e. Лейкоцитів

115. До лабораторії на дослідження передано пробу води з джерела децентралізованого водопостачання та отримано такі результати: вміст солей важких металів - у межах гранично допустимих концентрацій, сульфатів - 300 мг/л, нітратів - 75 мг/л, фтору - 0,5 мг/л, міді - 0,01 мг/л. Яке захворювання може виникнути внаслідок споживання води з цього джерела?
a. Ендемічний флюороз
*b. Метгемоглобінемія
c. Ротавірусна інфекція
d. Селеноз
e. Гепатит

116. Під час дослідження фізичних властивостей дуоденального вісту в усіх його порціях виявлено блідий колір жовчі. Для якої патології це характерно?
a. Хронічного холециститу
b. Хронічного дуоденіту
c. Гострого холециститу
d. Гемолітичної жовтяниці
*e. Цирозу печінки

117. Пацієнт здає кров у пункті забору зразків, що розташований далеко від лабораторії. Укажіть основну рекомендацію, якої необхідно дотримуватися під час транспортування зразка до лабораторії, щоб забезпечити якість і достовірність дослідження.
a. Не закривати контейнер зі зразком, щоб забезпечити його аерацію
b. Обов'язково зберігати зразок у морозильнику під час транспортування, незалежно від типу аналізу
c. -
*d. Зберігати часовий інтервал між забором та доставкою зразка до лабораторії
e. Залишити зразок відкритим для уникнення накопичення газів

118. Лаборант під час дослідження пофарбованого мазка периферичної крові проводить підрахунок лейкоцитарної формули. Що передбачає цей аналіз?
a. -
b. Оцінку співвідношення гранулоцитів до агранулоцитів
c. Підрахунок у відсотках молодих форм лейкоцитів
d. Визначення абсолютної кількісті кожного типу лейкоцитів
*e. Визначення відсоткового співвідношення різних видів лейкоцитів

119. Під час визначення умов праці працівників лабораторії кріомедицини виявлено, що мікроклімат за рахунок низької температури та високої вологості створює охолоджувальний вплив на організм співробітників. Яке порушення теплового балансу спостерігається в працівників цієї лабораторії?
*a. Тепловитрати переважають над теплопродукцією
b. Теплопродукція переважає над тепловитратами
c. Відсутня тепловіддача
d. Блок всіх шляхів тепловіддачі
e. Тепловитрати збалансовані з теплопродукцією

120. Укажіть рекомендоване місце для зберігання готових поживних середовищ, що містять кров, у бактеріологічній лабораторії.
a. У термостаті
b. У ламінарній шафі
c. У боксі
*d. У холодильнику
e. У сухожаровій шафі

121. Для дослідження властивостей білків, їх очищення та розділення використовують різні фізичні та фізико-хімічні методи. У чому полягає суть методу діалізу?
a. Додаванні сульфату амонію ((NH_4)_2SO_4) для фракціонування білків шляхом їх вибіркового осадження
*b. Відокремленні білків від солей та інших низькомолекулярних домішок
c. Хроматографічному розділенні суміші білків чи амінокислот
d. Визначенні ізоелектричної точки білка з використанням електрофорезу в градієнті рН
e. Електрофоретичному розділенні суміші білків

122. Пацієнт віком 60 років скаржиться на загальну слабкість та пітливість. Об'єктивно спостерігається: збільшення лімфатичних вузлів (еластичні та неболючі), гепатоспленомегалія. У периферичній крові: лейкоцити - 80·10^9/л, еритроцити - 3,1·10^12/л, тромбоцити - 170·10^9/л, гемоглобін - 100 г/л, КП - 0,97. У лейкоцитарній формулі: лімфоцити - 85%, пролімфоцити - 3%, сегментоядерні нейтрофіли - 11%, моноцити - 1%, тіні Гумпрехта-Боткіна - 32:100. Для якої патології характерні ці клініко-лабораторні показники?
*a. Хронічного лімфоїдного лейкозу
b. Пролімфоцитарного лейкозу
c. Волосистоклітинного лейкозу
d. Плазмоклітинної мієломи
e. Лімфогранулематозу

123. Деякі захворювання тонкої кишки пов'язані з порушенням функції клітин Панета, які розщеплюють дипептиди до амінокислот та нейтралізують кислі компоненти шлункового соку, що потрапляють до тонкої кишки. Де розташовані ці клітини?
*a. На дні кишкових крипт
b. У верхній частині кишкових крипт
c. На апікальній частині кишкових ворсинок
d. На бічних поверхнях кишкових ворсинок
e. У місці переходу ворсинок в крипти

124. До лабораторії передано пробу води з поверхневого водоймища, у якій під час лабораторного дослідження виявлено вміст каламутної суспензії, що складається з піску та глини, вміст солей важких металів - у межах гранично допустимих концентрацій. Укажіть тип забруднення води.
a. Біологічний
b. Тепловий
*c. Механічний
d. Хімічний
e. Господарсько-побутовий

125. Інфаркт міокарда - це патологічний стан, що характеризується пошкодженням серцевого м'яза внаслідок гострого порушення його кровопостачання. Які клітини сполучної тканини синтезують компоненти міжклітинної речовини та відіграють ключову роль у закритті дефекту в міокарді?
*a. Фібробласти
b. Адипоцити
c. Плазмоцити
d. Адвентиційні
e. Макрофаги

126. Під час виготовлення гістологічних зрізів пухлини шлунка, залитої в парафін, тканинний матеріал кришиться та розсипається на пиловидні часточки. Укажіть найімовірнішу причину цього дефекту.
a. Висихання матеріалу під час транспортування з операційної до гістологічної лабораторії
b. Тривале перебування зразка в спирті
c. Обмивання зразка водопровідною водою після фіксації
*d. Недостатнє зневоднення матеріалу під час інфільтрації парафіном
e. Фіксація в розчині формальдегіду занадто високої концентрації

127. Які методи дослідження зобов'язана обирати та використовувати лабораторія для забезпечення гарантованої клінічної точності під час тестування пацієнтів?
a. Економічно обґрунтовані лабораторією
b. Лише опубліковані в іноземних джерелах літератури
*c. Валідовані для використання за призначенням
d. -
e. Спеціально розроблені лабораторією

128. До якої категорії факторів, що впливають на результат лабораторного дослідження, належить час взяття матеріалу, зокрема циркадні ритми, фази менструального циклу, час останнього вживання їжі?
a. Терапевтичних
*b. Біологічних
c. Екологічних
d. Соціальних
e. -

129. На тлі тяжкої гіпоксії в організмі людини активується посилений анаеробний гліколіз, що супроводжується накопиченням піровиноградної кислоти в крові та посиленим її виведенням із сечею. Яку органічну сполуку використовують як реагент для кількісного визначення піровиноградної кислоти в сечі?
*a. 2,4-динітрофенілгідразин
b. Пероксидаза
c. -
d. Фосфорновольфрамова кислота
e. 4-амінофеназон

130. У пацієнта через два місяці після трансплантації нирки погіршився загальний стан. Лабораторні дослідження підтверджують початок реакції відторгнення трансплантата. Які клітини крові відіграють вирішальну роль у розвитку цієї реакції?
a. Інтерлейкін-1
*b. Т-кілери
c. Плазматичні
d. Т-хелпери
e. В-лімфоцити

131. Яку методику виготовлення гістологічного препарату доцільно застосувати для термінового аналізу стану щитоподібної залози, видаленої під час оперативного втручання?
*a. Виготовлення зрізів на заморожувальному мікротомі
b. Виготовлення зрізів на санному мікротомі
c. Метод желатинової інфільтрації
d. Виготовлення зрізів на парафіновому мікротомі
e. Метод целоїдинової інфільтрації

132. На переданалітичному етапі лабораторного дослідження отримано каламутну (опалесцентну) плазму крові. Яка найімовірніша причина такого її вигляду?
a. Високий рівень білка
*b. Підвищений рівень ліпідів
c. Низький рівень амінокислот
d. Підвищений рівень глюкози
e. Наявність бактерій

133. У лабораторії мають діяти програми профілактичного обслуговування вимірювальних приладів. Що є основою цих програм?
a. Частота несправностей обладнання
b. Наявність обслуговуючого персоналу
c. Фінансові можливості лабораторії
*d. Інструкція виробника
e. Кількість одиниць обладнання в лабораторії

134. До приймального відділення шпиталізовано пацієнта зі скаргами на сильний біль за грудниною. Експрес-тест виявив підвищення в сироватці крові тропоніну І. Які біохімічні показники ще, ймовірно, підвищаться в крові пацієнта?
a. ЛДГ-2, ЛДГ-3, АсАТ
b. ЛДГ-1, ЛДГ-4, АлАТ
c. ЛДГ-4, ЛДГ-5, АсАТ
d. ЛДГ-2, ЛДГ-5, АлАТ
*e. ЛДГ-1, ЛДГ-2, АсАТ

135. До лабораторії на дослідження передано ліквор пацієнта, якому встановлено попередній діагноз: геморагічний енцефаліт. Протягом якого часу після отримання зразка необхідно провести підрахунок кількості клітиннних елементів у лікворі, щоб уникнути руйнації клітин і отримати точні результати?
*a. 30 хв
b. 180 хв
c. 120 хв
d. 90 хв
e. 60 хв

136. Укажіть подальшу тактику щодо консервованої донорської крові, термін зберігання якої перевищує 25 днів.
*a. Переливання крові заборонено у зв'язку з перевищенням терміну зберігання
b. Кров дозволено переливати після проведення додаткової перевірки на наявність інфекції
c. Провести пробу на індивідуальну сумісність та використати кров для переливання
d. Переливання крові дозволено після проведення лабораторних тестів на стерильність
e. Кров придатна для переливання

137. Шляхом виявлення яких внутрішньоклітинних структур проводять ідентифікацію збудника дифтерії (Corynebacterium diphtheriae) у мікробіологічній лабораторії згідно з рекомендаціями щодо безпеки роботи з живими культурами мікроорганізмів?
*a. Гранул волютину
b. Ліпідних включень
c. Глікогену
d. Капсули
e. Параспоральних кристалів

138. Який антикоагулянт використовують під час визначення концентрації глюкози в крові?
a. Гепарин
b. Фраксипарин
c. Оксалат натрію
d. ЕДТА
*e. Фторид натрію

139. Для визначення рівня якого показника використовують ензиматичний колориметричний метод, а зниження його рівня в плазмі крові є характерною ознакою ішемічної хвороби серця?
*a. HDL (ліпопротеїдів високої щільності)
b. TG (тригліцеридів загальних)
c. LDL (ліпопротеїдів низької щільності)
d. -
e. S-Chol (холестерину загального)

140. У науковій лабораторії досліджують біоптат ниркової тканини 60-річного пацієнта, у якого діагностовано гломерулонефрит. Необхідно вивчити ультраструктуру базальної мембрани клубочків та описати зміни в подоцитах. Який метод дослідження дозволяє детально вивчити ультратонку будову клітинних і неклітинних структур?
*a. Трансмісійна електронна мікроскопія
b. Статична цитометрія
c. Фазово-контрастна мікроскопія
d. Міхрохроматографія
e. Флуоресцентна мікроскопія

141. Під час мікроскопічного дослідження мазка крові, пофарбованого за методом Романовського-Гімзи, виявлено позаклітинні мікроорганізми, що мають такі особливості: чітко виражену блакитну цитоплазму та продовгувато-овальне червоно-фіолетове ядро, розташоване в центрі мікроорганізма, блефаропласт на задньому кінці мікроба, від якого відходить джгутик, та ундулюючу мембрану між тілом мікроба та джгутиком. Укажіть цей мікроорганізм.
a. Plasmodium falciparum
*b. Trypanosoma cruzi
c. Leishmania donovani
d. Babesia microti
e. Toxoplasma gondii

142. Під час мікроскопічного дослідження мокротиння пацієнта виявлено такі елементи: клітини круглої форми, що містять густу й чітку зернистість, яка заломлює світло, кристали у вигляді безбарвних прозорих витягнутих ромбів різної величини, штопороподібні утворення, що складаються з осьової нитки, яку оточує ніжна слизова мантія. Для якого захворювання характерні ці результати дослідження мокротиння?
a. Абсцесу легень
b. Туберкульозу легень
c. Бронхоектатичної хвороби
*d. Бронхіальної астми
e. Гострого бронхіту

143. Після завершення роботи в мікробіологічній лабораторії лаборант зібрав матеріали, що потребують деконтамінації, у пакети з різнокольоровим маркуванням та в контейнери з твердими стінками, обладнані кришками. Який метод місцевої деконтамінації цих матеріалів є найбільш ефективним?
a. Дезінфекція
b. Фізичне знищення
c. Утилізація з побутовими відходами
d. Спалювання в спеціальних установках
*e. Автоклавування

144. До якої категорії медичних відходів належить експрес-тест для виявлення SARS-CoV-2 у носоглоткових змивах після його використання?
a. А
*b. B
c. C
d. E
e. D

145. У пацієнта після фізичного навантаження розвинулися такі симптоми: утрудне дихання, сухий надсадний кашель із виділенням склоподібного мокротиння, відчуття стиснення у грудній клітці, свистячі дистанційні хрипи (переважно на видиху). Під час лабораторного дослідження мокротиння виявлено велику кількість еозинофілів, спіралі Куршмана, кристали Шарко-Лейдена. Для якого захворювання характерні ці клініко-лабораторні показники?
a. Пневмонії
b. Раку легень
c. Туберкульозу легень
d. Сухого плевриту
*e. Бронхіальної астми

146. Для якої спадкової гематологічної патології характерні такі зміни в аналізі крові пацієнта: зсув лейкоцитарної формули вліво, наявність несегментованих ядер лейкоцитів бобоподібної форми та збільшення кількості паличкоядерних клітин до 20-50%?
a. Таласемії
*b. Аномалії Пельгера
c. Хвороби Мінковського-Шофара
d. Анемії Фанконі
e. Гемофілії А

147. Для дослідження емульсії лаборант застосував метод, що ґрунтується на вимірюванні каламутності системи, спричиненої розсіюванням світла частинками, зваженими в рідині. Який метод аналізу використав лаборант?
a. Абсорбційний
b. Імунохімічний
c. Рефрактометричний
*d. Турбідиметричний
e. Емісійний спектральний

148. Укажіть систему правил та заходів, що сприяє безпечній лабораторній практиці та запобігає професійному інфікуванню і потраплянню мікроорганізмів у навколишнє середовище, в організм людей і тварин.
a. Хімічна безпека
*b. Біобезпека
c. Медична практика
d. Техногенна безпека
e. Лабораторний контроль

149. Дослідження з використанням яких хімічних речовин у клініко-біохімічній лабораторії потрібно проводити у відповідних умовах, зокрема у зоні, обладнаній витяжною шафою?
a. -
b. Тіобарбітурової та сульфосаліцилової кислоти
c. Барію сульфату та міді сульфату
d. Фенолфталеїну та тимолфталеїну
*e. Сірчаної та азотної кислоти

150. До лабораторії доставлено проби ґрунту, відібрані в зоні ймовірного негативного впливу полігону твердих побутових відходів. Визначення рівня яких ключових показників потрібно насамперед провести для виявлення забруднення ґрунту в цьому разі?
a. Органічних речовин
b. Азотних добрив
c. Залишкової кількості пестицидів
d. Нафтопродуктів
*e. Солей важких металів

