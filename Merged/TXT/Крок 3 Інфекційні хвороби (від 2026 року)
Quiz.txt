1. Пацієнт віком 26 років нещодавно повернувся після 8-місячного перебування в Судані. Протягом останніх 2-х місяців має виразкові ураження на мочці правого вуха, шиї та ліктях, які лікували антибіотиками місцевого застосування, а потім системними антибіотиками. Часто ночував в наметових містечках, спав під відкритим небом зазнаючи укусів москітів. Об'єктивно спостерігається: виразкові утворення неболючі, не мають запального валика навколо, регіональні лімфатичні вузли збільшені, неболючі. Температура тіла - 36,6^oС. У загальному аналізі крові: лейкоцити - 7·10^9/л, еозинофіли - 1%, паличкоядерні нейтрофіли - 1%, сегментоядерні нейтрофіли - 55%, лімфоцити - 35%, моноцити - 8%, ШОЕ - 9 мм/год. Який найімовірніший діагноз?
a. Шкірна форма сибірської виразки
b. Шкірна форма туляремії
c. Шкірна форма чуми
*d. Шкірний лейшманіоз
e. Вісцеральний лейшманіоз

2. У пацієнта віком 18 років за кілька годин після вживання омлету в студентській їдальні з’явилися загальна слабкість, озноб, підвищення температури тіла до 39,5^oC, нудота, блювання, біль у животі. Згодом приєдналися часті рідкі рясні випорожнення зеленуватого кольору. Який найімовірніший діагноз?
a. Ешерихіоз
b. Шигельоз
*c. Сальмонельоз
d. Ротавірусний гастроентерит
e. Холера

3. Пацієнта віком 27 років шпиталізовано в тяжкому стані зі скаргами на нестерпний головний біль, підвищення температури тіла до 39,9^oС, блювання. Із анамнезу відомо, що захворювання почалося гостро з ознобу, головного болю, нежитю, гарячки. Об'єктивно спостерігається: пацієнт збуджений, шкіра бліда, гаряча, на слизовій оболонці губ візуалізується рясний герпетичний висип, АТ - 90/50 мм рт. ст., пульс - 130/хв, визначаються ригідність м'язів потилиці, позитивний симптом Керніга. Який препарат необхідно обрати для емпіричного лікування в цьому разі?
a. Хлорамфенікол
b. Пеніцилін
c. Цефтріаксон
*d. Ацикловір
e. Озельтамівір

4. Пацієнт віком 53 роки скаржиться на підвищення температури тіла до 37,8^oС, біль у суглобах, збільшення периферичних лімфатичних вузлів. Із анамнезу відомо, що 3 тижні тому пацієнта вкусив кліщ. На місці укусу через тиждень з'явилося почервоніння, яке збільшувалося в розмірах. Який найімовірніший діагноз?
a. Лейшманіоз
b. Туляремія
c. Кліщовий енцефаліт
*d. Хвороба Лайма
e. Везикульозний рикетсіоз

5. Пацієнтка віком 22 роки скаржиться на високу температуру тіла, слабкість, першіння в горлі, появу висипу на тілі, біль у суглобах кисті. Об'єктивно спостерігається: на тулубі та кінцівках візуалізується дрібно-плямистий висип, що з'явився на другий день захворювання, збільшені задньошийні та потиличні лімфатичні вузли. Який найімовірніший діагноз?
*a. Краснуха
b. Ентеровірусна інфекція
c. Псевдотуберкульоз
d. Алергічний дерматит
e. Скарлатина

6. Пацієнт віком 43 роки скаржиться на слабкість, біль у горлі, що посилюється під час ковтання, озноб. Із анамнезу відомо, що хворіє впродовж двох днів. Об'єктивно спостерігається: стан середньої тяжкості, температура тіла - 38,3^oС, рот відкриває повільно, у ротоглотці - помірна гіперемія, незначний ціаноз, мигдалики збільшені, вкриті плівчастими нашаруваннями, що поширюються на задню стінку глотки та язичок. Збільшені передньошийні лімфатичні вузли. Пульс - 98/хв, АТ - 120/60 мм рт. ст. Печінка й селезінка не збільшені. Який найімовірніший діагноз?
a. Некротизуючий виразковий стоматит
b. Герпетична ангіна
c. Інфекційний мононуклеоз
d. Гострий тонзиліт, лакунарна форма
*e. Дифтерія

7. Пацієнт віком 45 років скаржиться на виражений біль у горлі, підвищення температури тіла до 38,6^oС. Об'єктивно спостерігається: слизова оболонка ротоглотки з ціанотичним відтінком, мигдалики збільшені, покриті білими хрящоподібними плівками, що розповсюджуються на м'яке піднебіння. Під час спроби зняти нашарування слизова оболонка під ним кровоточить. Підщелепні лімфовузли - 2,0 см, чутливі під час пальпації. Який найімовірніший діагноз та яку терапію необхідно призначити?
a. Гострий тонзиліт, антибіотикотерапія
b. Кандидоз ротоглотки, протигрибкові препарати
c. Скарлатина, антибіотикотерапія
*d. Дифтерія, протидифтерійна сироватка, антибіотикотерапія
e. Інфекційний мононуклеоз, ацикловір

8. Пацієнт віком 78 років із діагнозом: холера - знаходиться у стані сопору. Об'єктивно спостерігається: риси обличчя загострені, тургор шкіри знижений, шкіра суха, зморщена на кистях, акроціаноз, тонічні судоми м'язів гомілок, температура тіла - 33,5^oС, пульс ниткоподібний, АТ - 50/20 мм рт. ст., тони серця глухі. Язик і склери сухі, живіт м'який, безболісний, печінка та селезінка не пальпуються. Анурія. Виберіть препарат для проведення інфузійної патогенетичної терапії в цьому разі.
a. Розчин альбуміну 5%
*b. Розчин Рінгера
c. Розчин реосорбілакта
d. Розчин глюкози 5%
e. Розчин натрію хлориду 0,9%

9. Пацієнту віком 48 років із гарячкою до 39,7^oС, слабкістю, міалгіями, олігурією проведено реакцію мікроаглютинації та лізису. Визначено титр 1:1000 до Leptospira Pomona. Оберіть лікарський засіб вибору для етіотропного лікування.
a. Стрептоміцин
*b. Бензилпеніцилін
c. Азитроміцин
d. Еритроміцин
e. Офлоксацин

10. Пацієнту віком 21 рік встановлено попередній діагноз: вірусний гепатит. За результатами лабораторних досліджень виявлено: загальний та біохімічний аналіз крові в межах норми, ДНК HBV - не виявлено. HBsAg, HBeAg, anti-HBe, anti-HBcor IgM+IgG, anti-HCV IgM+IgG - негативні. Визначаються антитіла до HBsAg. Про що свідчать отримані результати обстеження?
a. Хронічний вірусний гепатит В HBeAg-негативний
b. Хронічна HBeAg-негативна інфекція
c. -
d. Реконвалесцент вірусного гепатиту В
*e. Пацієнт вакцинований проти гепатиту В

11. У пацієнта зі скаргами на субфебрилітет і кашель з кров'янистим мокротинням під час обстеження виявлено еозинофілію до 45%, личинки аскарид у мокротинні. Який лікарський засіб ефективний щодо всіх стадій розвитку цього гельмінта?
a. Мебендазол
b. Левамізол
c. Пірантел
*d. Альбендазол
e. Метронідазол

12. Пацієнта віком 20 років шпиталізовано зі скаргами на підвищення температури тіла та озноб. Об'єктивно спостерігається: пацієнт ажитований, на тулубі і кінцівках візуалізується геморагічний висип на тлі вираженого ціанозу, періодично виникають судоми, АТ - 40/0 мм рт. ст., пульс - частий, ниткоподібний. Яке ускладнення найімовірніше виникло у пацієнта?
a. Шлунково-кишкова кровотеча
b. Гостра ниркова недостатність
c. Гостра серцева недостатність
*d. Синдром Уотерхауса-Фрідеріксена
e. Гостра печінкова недостатність

13. Пацієнта віком 28 років шпиталізовано на 13-й день захворювання зі скаргами на підвищення температури тіла до 39,5^oС, головний біль, слабкість, втомлюваність та порушення сну. Об'єктивно спостерігається: пацієнт збуджений, шкіра бліда, брадикардія, поодинокий розеольозний висип на животі, гепатоспленомегалія. Із анамнезу відомо, що пацієнт 1,5 місяця тому повернувся з Африки. Які лікарські засоби необхідно обрати для етіотропного лікування в цьому разі?
a. Протипротозойні
b. Імунобіологічні
c. Противірусні
*d. Антибактеріальні
e. Протигрибкові

14. Пацієнта віком 22 роки шпиталізовано з ознаками вираженого зневоднення: багаторазове блювання, рясні, водянисті, безбарвні випорожнення із сіруватими грудочками. Об'єктивно спостерігається: шкіра бліда, акроціаноз, голос афонічний, температура тіла - 36^oС, АТ - 40/0 мм рт. ст., шкірна складка на животі довго не розправляється. Сечовипускання відсутнє впродовж 10 год. Яке ускладнення виникло у пацієнта?
a. Гостра печінкова недостатність
*b. Гостра ниркова недостатність
c. Гостра надниркова недостатність
d. Септичний шок
e. Кишкова кровотеча

15. Пацієнт віком 28 років скаржиться на підвищення температури тіла до 39,8^oC, озноб, головний біль, безсоння. Із анамнезу відомо, що хворіє протягом 5-ти днів. Об'єктивно спостерігається: гіперемія обличчя, ін'єкція судин склер, петехії на перехідній складці кон'юнктив. На шкірі тулуба та кінцівок - рясний розеольозно-петехіальний висип. Тремор язика. Яке дослідження потрібно провести для підтвердження діагнозу?
a. РАЛ з лептоспірами
b. Гемокультуру
c. Мікроскопію товстої краплі крові
d. Реакцію Райта-Хеддельсона
*e. РНГА з рикетсіями Провацека

16. Пацієнт віком 76 років звернувся до сімейного лікаря зі скаргами на підвищення температури тіла до 38^oС, біль у горлі та виражену слабкість. Із анамнезу відомо, що хворіє протягом 2-х днів. Об'єктивно спостерігається: ЧД - 18/хв, SpO_2 - 96%. ІМТ - 35 кг/м^2. Аускультативно над легенями вислуховується везикулярне дихання. Швидкий тест на SARS-CoV-2 антиген - позитивний. Яке лікування необхідно призначити пацієнтові?
a. Рибавірин
b. Занамівір
c. Балоксавір марбоксил
d. Ацикловір
*e. Нірматрелвір/ритонавір

17. Пацієнт віком 36 років скаржиться на нудоту, помірний біль у правому підребер'ї. Із анамнезу відомо, що працює травматологом, 2 місяці тому під час операції поранив руку скальпелем. Щеплений проти гепатиту В. Хворіє на жовчнокам'яну хворобу. Результати обстеження на вірусні гепатити: anti-HAV IgM, HBsAg, anti-HСV IgM негативні. Яке дослідження потрібно провести для верифікації діагнозу?
a. Anti-HEV IgМ
b. ДНК вірусу гепатиту В
c. Anti-HDV IgМ
*d. РНК вірусу гепатиту С
e. УЗД органів черевної порожнини

18. У пацієнта віком 19 років 2 дні тому підвищилася температура тіла до 38^oС, на животі з'явилися дрібні плями. На наступний день пацієнт прокинувся та побачив, що все тіло вкрито висипом у вигляді плям, папул та поодиноких везикул (у тому числі і на волосистій частині голови) з прозорим вмістом. Проживає у гуртожитку університету, де навчається. Який найімовірніший діагноз та подальша тактика дій?
*a. Вітряна віспа, шпиталізація за епідеміологічними показаннями
b. Кір, шпиталізація за епідеміологічними показаннями
c. Вітряна віспа, шпиталізація за клінічними показаннями
d. Вітряна віспа, амбулаторне спостереження
e. Краснуха, шпиталізація за клінічними показаннями

19. Пацієнт віком 40 років збуджений та марить. Об'єктивно спостерігається: обличчя гіперемоване, набрякле, на тулубі та кінцівках візуалізується рясний розеольозно-петехіальний висип, температура тіла - 39,7^oC, гепатоспленомегалія. Який лікарський засіб необхідно призначити для етіотропного лікування в цьому разі?
a. Ванкоміцин
*b. Доксициклін
c. Гентаміцин
d. Рифампіцин
e. Пеніцилін

20. У пацієнтки віком 16 років захворювання розпочалося гостро з такої симптоматики: підвищення температури тіла до 38,5^oC, одноразове блювання, біль у животі. Наступного дня загальний стан покращився, температура тіла нормалізувалася. За декілька днів знову піднялась температура тіла до фебрильних показників та пацієнтка не змогла встати на ліву ногу, з'явилася слабкість у цій нозі. Об'єктивно спостерігається: ліва нижня кінцівка - тонус м'язів знижений, сухожильні рефлекси ослаблені, проте больова та тактильна чутливість збережені. Який найімовірніший діагноз?
a. Трихінельоз
b. Менінгоенцефаліт
*c. Поліомієліт
d. Лептоспіроз
e. Епідемічна міалгія

21. Пацієнт віком 35 років скаржиться на слабкість, підвищену втомлюваність, нудоту, дискомфорт у правому підребер'ї. За результатами лабораторних досліджень виявлено: підвищення показників АЛТ та АСТ у 5 разів, anti-HCV IgM coreAg (+), anti-HCV IgG coreAg (-), anti-NS-3 IgG (-), anti-NS-4 IgG (-), anti-NS-5 IgG (-), RNA HCV (+). Який найімовірніший діагноз?
*a. Гострий гепатит С
b. Пастінфекція HCV
c. Стадія реактивації хронічного гепатиту С
d. Латентна стадія гепатиту С
e. Хронічний гепатит С

22. Пацієнтка віком 35 років скаржиться на слабкість, нудоту, дворазове блювання, "туман" перед очима, розлади ковтання. Із анамнезу відомо, що нещодавно вживала спиртні напої, консервовані гриби домашнього виготовлення та яєчню. Об'єктивно спостерігається: температура тіла - 36,2^oС, птоз, мідріаз, анізокорія, інспіраторна задишка. Який найімовірніший діагноз?
a. Харчова токсикоінфекція
b. Сальмонельоз
c. Отруєння сурогатами алкоголю
*d. Ботулізм
e. Отруєння грибами

23. Пацієнт віком 32 роки скаржиться на нудоту, нападоподібний біль унизу живота, рідкі водянисті випорожнення без патологічних домішок. В анамнезі: лікування ципрофлоксацином перорально з приводу інфекції сечовидільної системи. Об'єктивно спостерігається: стан тяжкий, живіт під час пальпації болючий. За результатами аналізу калу виявлено: C)difficile токсин А/В. Який антибактеріальний лікарський засіб необхідно призначити пацієнтові?
a. Азитроміцин
b. Левофлоксацин
c. Рифампіцин
d. Гентаміцин
*e. Ванкоміцин

24. Пацієнт віком 49 років скаржиться на підвищення температури тіла до 40^oC, біль у правій здухвинній ділянці, набряк і збільшення лімфатичного вузла у цій ділянці. Об'єктивно спостерігається: у ділянці правої пахової ділянки візуалізується вузол діаметром до 6 см без чітких меж, різко болючий, шкіра над ним гіперемована з ціанотичним відтінком. Із анамнезу відомо, що пацієнт нещодавно повернувся з Індії. Який найімовірніший діагноз?
a. Лімфогранулематоз
b. Сибірка
c. Туляремія
d. Лептоспіроз
*e. Чума

25. Протягом якого терміну необхідно провести постконтактну профілактику із застосуванням вакцини особам, що знаходяться в осередку захворювання на гепатит А?
*a. 7 днів
b. 40 днів
c. 14 днів
d. 28 днів
e. 21 дня

26. Пацієнт віком 26 років скаржиться на утруднене ковтання води та рідкої їжі, рясну слинотечу. Протягом останніх трьох діб турбували загальна слабкість, підвищення температури тіла до 38,8^oС, занепокоєння, безсоння, відчуття туги, пітливість. Два місяці тому під час полювання був укушений лисицею за пальці правої руки. Об’єктивно спостерігається: зіниці розширені, кінцівки ціанотичні, холодні на дотик. У приймальному відділенні у відповідь на звук води, що ллється з крану, виник напад болючих судом м’язів глотки та гортані, що супроводжувався руховим збудженням. Який симптом у цьому разі є патогномонічним?
a. Дисфагія
b. Фебрильна гарячка
c. Мідріаз
*d. Гідрофобія
e. Сіалорея

27. Пацієнта віком 20 років шпиталізовано до інфекційної лікарні на 3 день хвороби без свідомості з клоніко-тонічними судомами. Зі слів родичів, захворювання почалося з високої температури тіла (41^oС) та сильного головного болю. Об'єктивно спостерігається: визначаються ригідність потиличних м’язів та позитивний симптом Керніга. Під час проведення люмбальної пункції спинномозкова рідина витікає під підвищеним тиском. За результатами бактеріоскопічного дослідження ліквора виявлено: грамнегативні диплококи бобоподібної форми зі спільною капсулою, які розташовуються всередині лейкоцитів. Який збудник, найімовірніше, викликав захворювання?
a. Listeria monocytogenes
b. Klebsiella pneumoniae
*c. Neisseria meningitidis
d. Staphylococcus aureus
e. Streptococcus pyogenes

28. Пацієнтка віком 27 років скаржиться на головний біль, біль у животі, м'язах, суглобах, рідкі випорожнення до 5 разів на добу, підвищення температури тіла. Об'єктивно спостерігається: обличчя гіперемоване, позитивні симптоми "рукавичок", "шкарпеток", гепатомегалія, болючість під час пальпації в правій здухвинній ділянці, температура тіла - 37,5^oC) Який найімовірніший діагноз?
*a. Псевдотуберкульоз
b. Скарлатина
c. Сальмонельоз
d. Аденовірусна інфекція
e. Паратиф А

29. Пацієнт віком 35 років звернувся до травмпункту з пораненням нижньої кінцівки. Із анамнезу відомо, що останнє щеплення було 8 років тому. Об'єктивно спостерігається: забруднена рана довжиною 5-6 см з нерівним краями. Яка тактика щодо екстреної специфічної профілактики правця у цьому разі?
a. Тільки хірургічна обробка рани
b. Ввести правцевий анатоксин (АП)
c. Ввести протиправцевий людський імуноглобулін (ППЛІ)
*d. Ввести правцевий анатоксин (АП) і протиправцевий людський імуноглобулін (ППЛІ)
e. Призначити антибіотик метронідазол

30. Пацієнтка віком 52 роки скаржиться на підвищення температури тіла до 38,5^oC, почервоніння шкіри та біль у ділянці лівої гомілки. Об'єктивно спостерігається: у ділянці лівої гомілки візуалізується еритема яскраво-червоного кольору з нерівними і чіткими контурами, пальпаторно - еритема підвищується над поверхнею незміненої шкіри. Який найімовірніший діагноз?
*a. Бешиха
b. Еризипелоїд
c. Синдром Лайєлла
d. Сибірка
e. Хвороба Лайма

31. Під час лабораторного дослідження калу, взятого від пацієнта, який хворіє на кишкову інфекцію, виявлено: грамнегативні, рухливі, паличкоподібні мікроорганізми із заокругленими кінцями, які містять О-антиген, джгутиковий Н- та поверхневий К-антиген. Який мікроорганізм виявлено?
*a. Escherichia coli
b. Yersinia enterocolitica
c. Shigella sonnei
d. Clostridium botulinum
e. Campylobacter coli

32. Пацієнт віком 30 років скаржиться на підвищення температури тіла до 39,5^oC, головний біль, озноб. Об'єктивно спостерігається: хитка хода, гіперемія кон'юнктив, язик обкладений густим білим нальотом. У лівій пахвинній ділянці візуалізується болісне утворення, що змушує пацієнта тримати ногу у вимушеному положенні. Який найімовірніший діагноз?
a. Туляремія, ульцерогландулярна форма
b. Туберкульозний лімфаденіт
c. Сифіліс, первинно-рецидивуюча форма
*d. Чума, бубонна форма
e. Сибірка, шкірна форма

33. Пацієнт віком 24 роки скаржиться на біль у животі, нудоту, відзначає наявність члеників гельмінту на постільній білизні. Із анамнезу відомо, що працює на тваринницькій фермі. Який найімовірніший діагноз?
a. Опісторхоз
*b. Теніаринхоз
c. Ехінококоз
d. Шигельоз
e. Теніоз

34. Пацієнт віком 54 роки скаржиться на підвищену втомлюваність. Об'єктивно спостерігається: печінка на глибокому вдиху пальпується на 2 см нижче краю реберної дуги. За результатами аналізу крові виявлено: загальний білірубін - 13,6 мкмоль/л, АлАТ - 124 Од/л, АсАТ - 52 Од/л, anti-HAV IgG, anti-HBc IgG, anti-HBs, сумарні anti-HCV. Який найімовірніший діагноз?
a. Хронічний вірусний гепатит В
b. Гострий вірусний гепатит В
c. Гострий вірусний гепатит С
*d. Хронічний вірусний гепатит С
e. Вірусний гепатит А

35. У пацієнта з дифтерією на 3-тю добу захворювання розвинулися різка слабкість, тахікардія, зниження АТ, блідість шкіри та ціаноз, задишка, кінцівки стали холодними. Надалі виникли брадикардія, загальмованість, пульс став ниткоподібним, шкіра набула землистого відтінку. Яке ускладнення, найімовірніше, виникло у пацієнта?
a. Ранній міокардит
b. Обтурація дихальних шляхів плівками
*c. Септичний шок
d. Гостра серцева недостатність
e. -

36. Пацієнтка віком 30 років скаржиться на часті водянисті випорожнення, рясне блювання без нудоти, спрагу. Об'єктивно спостерігається: стан тяжкий, температура тіла - 35,4^oС, шкіра холодна, тургор значно знижений, риси обличчя загострені, пульс - 130/хв, АТ - 60/30 мм рт. ст., язик сухий, живіт безболісний під час пальпації. Який найімовірніший діагноз?
a. Сальмонельоз
b. Шигельоз
c. Черевний тиф
d. Псевдотуберкульоз
*e. Холера

37. Який показник необхідно дослідити у вагітної з хронічним гепатитом В для визначення високого ризику перинатального інфікування та вирішення питання призначення противірусного лікування?
a. Якісне визначення DNA-HBV у крові методом ПЛР
*b. Кількісне визначення DNA-HBV у крові методом ПЛР
c. Anti-HBc IgM методом ІФА
d. HBsAg у крові методом ІФА
e. Anti-HBs у крові методом ІФА

38. Пацієнт віком 29 років скаржиться на здуття живота, нудоту, блювання, рідкі пінисті випорожнення без домішок крові протягом останнього тижня. Об'єктивно спостерігається: сухість слизових оболонок, під час пальпації живіт болючий навколо пупка. За результатами мікроскопії калу виявлено: овальні цисти з двошаровою прозорою оболонкою та кількома ядрами. Який лікарський засіб необхідно призначити?
*a. Метронідазол
b. Триметоприм+сульфаметаксазол
c. Ванкоміцин
d. Ципрофлоксацин
e. Рифампіцин

39. Пацієнт віком 33 роки скаржиться на біль у литкових м'язах, гарячку, головний біль, жовтяницю. Об'єктивно спостерігається: стан тяжкий, іктеричність склер і шкіри, геморагічний висип на тулубі та кінцівках, гепатомегалія, АТ - 180/120 мм рт. ст., діурез - 50 мл. За результатами аналізу крові виявлено: креатинін - 670 мкмоль/л, сечовина - 48 ммоль/л. Який найімовірніший діагноз?
*a. Гостра ниркова недостатність
b. Гостра надниркова недостатність
c. Гостра печінкова недостатність
d. Гостра дихальна недостатність
e. Гостра серцева недостатність

40. Пацієнт віком 34 роки скаржиться на порушення ковтання, слабкість у правій руці, нестійкість під час ходіння. Із анамнезу відомо, що симптоми з'явилися через 2 тижні після перенесеного захворювання, що супроводжувалося підвищенням температури тіла до 37,5^oС, помірним болем у горлі й незначним набряком підшкірної клітковини шиї. Який найімовірніший діагноз?
a. Ботулізм
b. Поліомієліт
*c. Дифтерійна полінейропатія
d. Вірусний менінгоенцефаліт
e. Гостре порушення мозкового кровообігу

41. Пацієнта віком 45 років шпиталізовано до інфекційного стаціонару. Об'єктивно спостерігається: рівень свідомості за шкалою ком Глазго - 10 балів, температура тіла - 38,7^oC, пульс - 108/хв, АТ - 150/90 мм рт. ст., ЧД - 26/хв, на шкірі тулуба та кінцівок візуалізуються поодинокі геморагічні елементи висипу, живіт м'який, перистальтика вислуховується, діурез відсутній протягом 12 год. За результатами дослідження виявлено: прокальцитонін - 12 нг/мл. Який найімовірніший діагноз?
*a. Сепсис
b. Набряк головного мозку
c. Менінгіт
d. Гостра ниркова недостатність
e. Пневмонія

42. Пацієнт віком 30 років скаржиться на біль в епігастрії, блювання "фонтаном", рідкі смердючі випорожнення зеленого кольору. Із анамнезу відомо, що симптоми з'явилися через 10 год після вживання в їжу курячих яєць. Об'єктивно спостерігається: стан середньої тяжкості, шкіра бліда, акроціаноз, пульс - 90/хв, слабкого наповнення, АТ - 100/70 мм рт. ст., температура тіла - 37,5^оС, язик сухий, живіт болючий в епігастральній ділянці та навколо пупка. Який найімовірніший діагноз?
a. Шигельоз
b. Харчова токсикоінфекція
c. Вірусний гепатит А
*d. Сальмонельоз
e. Холера

43. Пацієнтка віком 37 років скаржиться на утруднене ковтання та відкривання рота, напруження жувальних м'язів, пітливість, головний біль. Об'єктивно спостерігається: тризм жувальних м'язів, "сардонічна посмішка", дисфагія. Який найімовірніший діагноз?
a. Ботулізм
b. Менінгоенцефаліт
*c. Правець
d. Сказ
e. Паратонзилярний абсцес

44. Пацієнт віком 39 років скаржиться на постійний кашель упродовж 2-х місяців, пітливість у нічний час, загальну слабкість, діарею, втрату маси тіла на 15 кг. Із анамнезу відомо, що приймає наркотичні засоби. Лікувався антибактеріальними препаратами, стан не покращився. Яке дослідження необхідно виконати у цьому разі?
*a. Антитіла до ВІЛ
b. Реакцію Райта
c. Маркери вірусного гепатиту А
d. Обстеження на ТОRCH-інфекції
e. Товста крапля крові на малярійний плазмодій

45. Пацієнт віком 47 років скаржиться на підвищення температури тіла до 39^oС, слабкість, біль у м'язах та кістках, першіння в горлі. Із анамнезу відомо, що 3 дні тому був у контакті з братом, який хворіє на грип. Який метод специфічної експрес-діагностики необхідно використати в цьому разі?
a. Зростання титру антитіл (у 4 рази та більше) у РЗК
b. ПЛР дослідження змивів з носоглотки
c. Вірусологічний метод (посів на курячий ембріон)
d. ІФА крові з виявленням специфічних антитіл
*e. Імунохроматографічний метод змиву з носоглотки

46. Пацієнт віком 24 роки скаржиться на головний біль, підвищення температури тіла до 37,7^oC, нежить, блювання та появу везикулярного висипу на губах. За результатами аналізу ліквору виявлено: цитоз - 240 клітин в 1 мкл, із яких 80% - лімфоцити, глюкоза - 2,8 ммоль/л, білок - 0,36 г/л, хлориди - 132 ммоль/л. Яка лікувальна тактика до визначення етіологічного чинника запалення?
a. Призначити амфотерицин В
*b. Призначити ацикловір в/в 10 мг/кг - 3 р/добу
c. Призначити цефтріаксон 2 г - 2р/добу в/в
d. Спостерігати за пацієнтом, симптоматична терапія
e. Призначити дексаметазон - 8 мг в/в

47. У пацієнта віком 42 роки з діагнозом тропічна малярія на 3-й день лікування хініном з'явилися інтенсивний біль у ділянці нирок, слабкість, нудота, блювота, міалгія, артралгії. Об'єктивно спостерігається: шкірні покриви блідо-жовті, гепатоспленомегалія, сеча чорного кольору, олігурія. Із анамнезу відомо, що хворіє на тропічну малярію повторно та повторно отримував хінін. Яке ускладнення виникло в пацієнта?
a. Малярійний гепатит
b. Тромбогеморагічний синдром
c. Малярійний алгід
d. Анафілактична реакція
*e. Гемоглобінурійна гарячка

48. Пацієнту віком 19 років, із невідомим вакцинальним анамнезом встановлено діагноз: кір. Які специфічні зміни на слизових можна спостерігати у продромальний період захворювання?
a. Симптом Мурсу
*b. Плями Копліка
c. Симптом Кіарі
d. Симптом Розенберга
e. Симптом Форхгеймера

49. На півдні України зареєстровано спалах гепатиту, переважає водний шлях інфікування. Під час скринінгового обстеження пацієнтів HBsAg, аHСV, аНАV IgM - не виявлено. Крім ураження печінки, спостерігається нефротичний та геморагічний синдром, особливо у вагітних. Який найімовірніший діагноз?
*a. Вірусний гепатит Е
b. Вірусний гепатит С
c. Вірусний гепатит D
d. Вірусний гепатит В
e. Вірусний гепатит А

50. Пацієнт звернувся до лікаря на 2-гу добу після укусу вуличної кішки. Об'єктивно спостерігається: на кистях обох рук глибокі сліди укусів, подряпини з геморагічними кірками. Який метод профілактики сказу необхідно використати в цьому разі?
*a. Антирабічна вакцина + антирабічний імуноглобулін
b. Антирабічна вакцина + антибактеріальна терапія
c. Промивання ран під струменем води з милом, обробка країв ран 70%-им етиловим спиртом
d. Антирабічний імуноглобулін + антибактеріальна терапія
e. -

51. Пацієнт віком 35 років скаржиться на слабкість, втомлюваність, погіршення апетиту, періодичну нудоту, важкість у правому підребер'ї, темну сечу. Встановлено попередній діагноз: гепатит С. Укажіть препарати для етіотропного лікування в цьому разі.
a. Інгібітори зворотної транскриптази
b. Інгібітори інтегрази
*c. Інгібітори протеази та полімерази
d. Інгібітори протеолізу
e. Інгібітори протонної помпи

52. Пацієнт віком 19 років скаржиться на тривалу постійну гарячку, загальну слабкість. Із анамнезу відомо, що пацієнт 6 місяців тому повернувся з Індії. Об'єктивно спостерігається: шкіра бліда, землистого відтінку, у ділянці правого передпліччя візуалізується фурункулоподібний інфільтрат бурого кольору, з невеликою ямкою в центрі, некротичний гінгівіт, виражена гепатоспленомегалія. За результатами аналізу крові виявлено: анемія, тромбоцитопенія, лейкопенія, лімфоцитоз. Який найімовірніший діагноз?
a. Чума
b. Туляремія
c. Сибірка
*d. Лейшманіоз
e. Малярія

53. У пацiєнтки віком 60 років за результатами обстеження встановлено попередній діагноз: бруцельоз. Який із методiв дiагностики є провідним, для підтвердження діагнозу бруцельоз?
a. Бактеріологічний
*b. Серологічний
c. Вірусологічний
d. Біологічний
e. Бактеріоскопічний

54. Пацієнтка віком 34 роки скаржиться на загальну слабкість, підвищення температури тіла до 39^oC, нудоту, пожовтіння шкіри та слизових оболонок. Із анамнезу відомо, що 2 місяці тому перенесла апендектомію. За результатами лабораторних досліджень виявлено: білірубін - 116 ммоль/л, АлАТ - 1120 Од/л, АсАТ - 870 ОД/л, HBsAg - негативний, anti-HBsAg - позитивні, anti-HBc - негативні, HBeAg - негативний, anti-HBeAg - негативні, anti-HCV IgM - позитивні. Який найімовірніший діагноз?
a. Гострий гепатит В
b. Хронічний гепатит С
c. Хронічний гепатит В
*d. Гострий гепатит С
e. Гострий гепатит В+С

55. Пацієнта віком 42 роки шпиталізовано до інфекційної лікарні. Об'єктивно спостерігається: шкірні покриви блідо-іктеричні, пацієнт не реагує на зовнішні подразники, гепатоспленомегалія, м'язовий гіпертонус, тризм, АТ - 70/30 мм рт. ст., пульс - 150/хв, ниткоподібний. Аускультативно - тони серця глухі, систолічний шум на верхівці, дихання шумне, періодично за типом Чейна-Стокса. Позитивні симптоми Керніга, Брудзинського. За результатами дослідження товстої краплі крові виявлено: паразитемію, плазмодії. Який найімовірніший діагноз?
a. Синдром Уотерхауса-Фрідеріксена
b. Гостра печінкова недостатність
*c. Малярійна кома
d. Септичний шок
e. Лептоспіроз

56. Пацієнт віком 32 роки скаржиться на підвищення температури тіла до 38,2^oС, нежить, сухий кашель, слабкість, почервоніння очей, плямистий висип на шкірі обличчя, шиї та верхньої частини грудної клітки, який на наступний день розповсюдився вниз по тілу та кінцівках. Об'єктивно спостерігається: температура тіла - 38,5^oС, на шкірі обличчя, шиї, тулуба та кінцівок візуалізується рясний плямисто-папульозний висип, на обличчі елементи висипу менш насичені за кольором. Кон'юнктива гіперемована, сльозотеча. Який найімовірніший діагноз?
a. Скарлатина
b. Інфекційний мононуклеоз
*c. Кір
d. Краснуха
e. Вітряна віспа

57. Пацієнт віком 25 років скаржиться на помірний біль в епігастрії, нудоту, одноразове блювання, рідкі випорожнення (до 5 разів за добу, рясні, водянисті, без патологічних домішок), підвищення температури тіла до 37,8^oC) Із анамнезу відомо, що 4 дні тому був у контакті з інфекційним хворим, у якого була екзантема за варіантом "хвороба руки-ноги-рот". Який збудник найімовірніше спричинив захворювання?
a. Хантавірус
b. Ротавірус
c. Вірус герпесу
*d. Ентеровірус
e. Умовно-патогенна бактерія

58. Пацієнтка віком 25 років скаржиться на субфебрильну температуру тіла, фотофобію, нежить, першіння в горлі, сухий кашель, головний біль, біль у м'язах і дрібних суглобах, слабкість. Із анамнезу відомо, що захворіла гостро два дні тому, працює вчителькою молодших класів, три тижні тому повернулася з Єгипту, де відпочивала впродовж шести днів. Який план обстеження у цьому разі?
*a. Швидкий тест на визначення антигена грипу А+B
b. Рентгенографія органів грудної клітки
c. Мікроскопія товстої краплі крові
d. УЗД органів черевної порожнини
e. Бактеріологічне дослідження випорожнень

59. Пацієнтку віком 22 роки шпиталізовано зі встановленим діагнозом: менінгококова інфекція. Об'єктивно спостерігається: стан тяжкий, риси обличчя загострені, шкіра ціанотична, вкрита холодним липким потом. На тулубі візуалізується геморагічний висип зірчастої форми. Аускультативно - тони серця глухі, пульс - 148/хв, ниткоподібний, АТ - 80/40 мм рт. ст. Яке ускладнення менінгококової інфекції виникло у пацієнтки?
*a. Септичний шок
b. Кардіогенний шок
c. Анафілактичний шок
d. Дегідратаційний шок
e. Гіповолемічний шок

60. Пацієнт віком 27 років скаржиться на підвищення температури тіла до 40^oС, озноб, виражену слабкість, інтенсивний головний біль у лобній ділянці та м'язах. З другого дня захворювання з'явився сухий кашель. Яку етіотропну терапію необхідно призначити в цьому разі?
a. Інтерферон
*b. Озельтамівір
c. Рибавірин
d. Ацикловір
e. Офлоксацин

61. Пацієнта шпиталізовано до відділення інтенсивної терапії з фульмінантною формою гострого гепатиту В, тяжким перебігом, що ускладнився розвитком гострої печінкової енцефалопатії ІІІ ступеня (кома І). Яке етіотропне лікування необхідно призначити пацієнтові?
a. Адефовір
*b. Тенофовір
c. Софосбувір
d. Рибавірин
e. Велпатасвір

62. Пацієнтка віком 65 років захворіла гостро, з підйому температури тіла до 38,6^oС, головного болю, слабкості. Через тиждень стан пацієнтки тяжкий. Об'єктивно спостерігається: збуджена, балакуча, склери ін'єктовані, язик при намаганні висунути тремтить і відхиляється вбік (симптом Говорова-Годельє). Який метод дослідження необхідно виконати в цьому разі?
*a. Серологічний
b. Бактеріологічний
c. Імунохроматографічний
d. Паразитоскопічний
e. Полімеразної ланцюгової реакції

63. Пацієнт віком 70 років скаржиться на підвищення температури тіла до 39,5^oC, сильний головний біль, запаморочення, блювання. Об'єктивно спостерігається: шкіра бліда, ціаноз губ, згладжена носогубна складка праворуч, ністагм, фотофобія, задня стінка глотки гіперемована. Визначаються позитивні менінгеальні симптоми та позитивний рефлекс Бабінського. Із анамнезу відомо, що протягом останніх двох тижнів пацієнт амбулаторно лікував пневмонію. За результатами аналізу спинномозкової рідини виявлено: ліквор витікає під тиском, мутний, зеленувато-сірого кольору, нейтрофільний плеоцитоз - 2800 клітин в 1 мкл, нейтрофіли - 86%, лімфоцити - 14%, білок - 3,3 г/л, глюкоза - 2,1 ммоль/л, Реакція Панді - +++. Який найімовірніший діагноз?
*a. Пневмококовий менінгіт
b. Герпетичний менінгіт
c. Туберкульозний менінгіт
d. Менінгококовий менінгіт
e. Субарахноїдальний крововилив

64. Пацієнт віком 48 років скаржиться на загальну слабкість, запаморочення, порушення мовлення, невпевнену ходьбу, погіршення концентрації уваги, періодичні судоми. Із анамнезу відомо, що 5 років тому пацієнту встановлено діагноз: ВІЛ-інфекція, від лікування відмовився. Під час МРТ головного мозку в обох гемісферах виявлено множинні кільцеподібні вогнища, оточені вираженим периферичним набряком. Який найімовірніший діагноз?
*a. Токсоплазмовий енцефаліт
b. Герпетичний енцефаліт
c. Криптококовий менінгоенцефаліт
d. Прогресуюча лейкоенцефалопатія
e. Туберкульозний менінгоенцефаліт

65. Пацієнтка віком 27 років скаржиться на підвищення температури тіла до 38,7^oС, сильний біль у горлі в спокої та під час ковтання. Об'єктивно спостерігається: слизова оболонка ротоглотки гіперемована, мигдалики гіпертрофовані з жовтим нальотом у лакунах (знімається шпателем, не кровоточить), із лівого боку м'яке піднебіння набрякле, під слизовою оболонкою візуалізується об'ємне утворення, язичок зміщений вправо, пальпуються збільшені, болючі підщелепні лімфатичні вузли. Який найімовірніший діагноз?
*a. Гострий тонзиліт, лівосторонній паратонзилярний абсцес
b. Гострий тонзиліт, правосторонній паратонзилярний абсцес
c. Дифтерія
d. Інфекційний мононуклеоз
e. Скарлатина

66. Пацієнт віком 49 років скаржиться на нудоту, біль у суглобах, потемніння сечі, жовтяницю. Об'єктивно спостерігається: шкіра та слизові оболонки іктеричні, печінка біля краю реберної дуги. За результатами серологічного дослідження виявлено: HBsAg, HBeAg, anti-HBc IgM. Який діагностичний критерій хронізації цього захворювання?
a. Позитивний anti-HBе понад 6 місяців
b. -
*c. Позитивний HBsAg понад 6 місяців
d. Позитивний anti-HBc IgG понад 6 місяців
e. Поява в крові anti-HBs понад 6 місяців

67. Під час огляду пацієнта віком 32 роки виявлено: пацієнт адинамічний, температура тіла - 35,8^oС, шкірні покриви ціанотичні, очі запалі, темні кола навколо очей, афонія, судоми кінцівок, шкіра зібрана в складку не розправляється впродовж 50 с, АТ - 60/40 мм рт. ст., пульс - 140/хв, ЧД - 40/хв, анурія. Який ступінь дегідратації у пацієнта?
a. Дегідратація відсутня
*b. IV
c. II
d. III
e. I

68. У пацієнта віком 34 роки захворювання розпочалося поступово, із повільним наростанням гарячки та інтоксикації, на 9-й день хвороби з'явився нерясний розеольозний висип на шкірі живота. Об'єктивно спостерігається: блідість шкірних покривів, температура тіла - 40,2^oC, пульс - 80/хв, АТ - 100/65 мм рт. ст., язик обкладений, живіт здутий, гепатоспленомегалія. Який найімовірніший діагноз?
a. Вірусний гепатит А
b. Висипний тиф
*c. Черевний тиф
d. Шигельоз
e. Псевдотуберкульоз

69. Пацієнт віком 27 років скаржиться на підвищення температури тіла до 38,8^oС, розлитий головний біль, міалгію, фотофобію, непродуктивний кашель. Із анамнезу відомо, що хворіє протягом 2-х днів, працює продавцем у зоомагазині. Об'єктивно спостерігається: температура тіла - 38,5^oC, пульс - 85/хв, ЧД - 20/хв, АТ - 125/85 мм рт. ст. Аускультативно над нижніми відділами легень вислуховуються дрібнопухирцеві хрипи. Який збудник найімовірніше спричинив захворювання?
a. Cryptococcus neoformans
b. Babesia microti
*c. Chlamydophila psittaci
d. Leptospira interrogans
e. Coxiella burnetii

70. Пацієнт, який перебуває на лікуванні з приводу гострого вірусного гепатиту В, під час вранішнього огляду знайдений з порушенням свідомості. Об'єктивно спостерігається: рівень свідомості за шкалою ком Глазго - 10 балів. Вогнищевої неврологічної симптоматики та менінгеальних знаків не виявлено. Шкіра та склери інтенсивно жовті, рясно вкриті потом. Слизові рожеві. ЧД - 24/хв, SpO_2 - 98%, АТ - 180/90 мм рт. ст., ЧСС - 100/хв. За результатами біохімічного дослідження крові виявлено: загальний білірубін - 280 мкмоль/л, прямий білірубін - 180 мкмоль/л, АлАT - 1200 Од/л, тимолова проба - 8 Од/л, глюкоза - 2,0 ммоль/л, МНС - 1,2, протромбіновий індекс - 70%, протромбіновий час - 12 с, фібриноген - 3,1 г/л. Яке ускладнення виникло у пацієнта?
a. Отруєння невідомою нейротоксичною речовиною
*b. Гіпоглікемія
c. Менінгіт
d. Гостре порушення мозкового кровообігу
e. Гостра печінкова енцефалопатія

71. Пацієнта віком 28 років шпиталізовано на 4-й день хвороби зі скаргами на загальну слабкість, підвищення температури тіла до 38^oС, незначний біль у горлі. Об'єктивно спостерігається: гіперемія з ціанотичним відтінком слизової оболонки ротоглотки, набряк мигдаликів із сіруватими нальотами, що важко знімаються, помірна болючість регіонарних лімфовузлів. Як запобігти розвитку захворювання у контактних осіб?
*a. Введенням відповідного анатоксину
b. Призначенням протизапальних засобів
c. Призначенням імуномодуляторів
d. Введенням специфічної сироватки
e. Проведенням антибіотикопрофілактики

72. Пацієнт віком 40 років скаржиться на підвищення температури тіла до 39^oC, головний біль, біль у суглобах і м'язах, нудоту, діарею. Із анамнезу відомо, що 7 днів тому повернувся з Африки. Об'єктивно спостерігається: ін'єкція судин кон'юнктиви, глибоко запалі очі, нерухоме обличчя. У ділянці обличчя, грудної клітки, долонь та підошов візуалізується макулопапульозний висип, що супроводжується лущенням шкіри. На 3-й день захворювання виникла кровотеча із ясен і носа, гематурія, дисфагія. Який найімовірніший діагноз?
*a. Гарячка Ебола
b. Менінгококцемія
c. Вірусний гепатит В
d. Малярія
e. Лептоспіроз

73. Під час проведення медичних маніпуляцій відбулося порушення цільності шкіри медичного працівника голкою, що була забруднена кров'ю пацієнта з невизначеним імунним станом. Яку першу дію має провести медичний працівник щодо себе у разі розвитку такої ситуації?
*a. Негайно промити ушкоджене місце, тримаючи ранову поверхню під проточною водою, даючи можливість крові вільно стікати
b. Провести експрес-тест на виявлення антитіл до ВІЛ у крові пацієнта
c. Обробити місце пошкодження спиртовим розчином йоду
d. Зробити запис у журналі нещасних випадків на виробництві
e. Видавити кров із рани та в подальшому обробити її 70%-им розчином спирту

74. Пацієнта віком 53 роки шпиталізовано зі скаргами на підвищення температури тіла до 39^oС, біль у м'язах гомілки, головний біль, одноразове блювання. Об'єктивно спостерігається: температура тіла - 38,8^oС, АТ - 130/60 мм рт. ст., ЧД - 18/хв, ЧСС - 94/хв, пальпація гомілкових м'язів болюча. Живіт м'який, чутливий під час пальпації в правому підребер'ї. Діурез - анурія, випорожнення - 1 раз, забарвлені. Який найімовірніший діагноз?
a. Калькульозний холецистит, печінкова коліка
b. Отруєння грибами, гостра печінкова недостатність
c. Вірусний гепатит В, гостра печінкова недостатність
*d. Лептоспіроз, гостра ниркова недостатність
e. Лептоспіроз, гостра печінкова недостатність

75. Пацієнтка віком 40 років скаржиться на свербіж у ділянці пальців правої руки. Із анамнезу відомо, що 2 дні тому поранила руку під час оброблення риби. Об'єктивно спостерігається: у ділянці 2-3-го пальців правої руки візуалізується обмежена від здорової шкіри еритема з фіолетовим відтінком, температура тіла - 37,5^oC) У загальному аналізі крові: лейкоцити - 15·10^9/л. Який найімовірніший діагноз?
*a. Еризипелоїд
b. Панарицій
c. Бешиха
d. Сибірка
e. Флегмона

76. Пацієнтку віком 33 роки шпиталізовано зі скаргами на блювання та діарею. Об'єктивно спостерігається: шкірні покриви бліді та холодні, акроціаноз, шкірна складка на тильній поверхні кисті не розправилася протягом 8 с, АТ - 60/40 мм рт. ст., пульс - 154/хв. Встановлено попередній діагноз: холера. Укажіть із якою швидкістю, в якому об'ємі та якими за складом розчинами має проводитися первинна рідинна регідратація пацієнта.
*a. Збалансованими кристалоїдами зі швидкістю 50-100 мл/кг на годину протягом 2-4 год
b. Колоїдами та кристалоїдами у співвідношенні 1:1 в об'ємі 30 мл/кг протягом 3-х год
c. Розчинами кристалоїдів, гідроксиетилкрохмалю та інших колоїдів у співвідношенні 1:1 в об'ємі 50 мл/кг до досягнення ЦВТ - 120 мм вод. ст.
d. Збалансованими розчинами кристалоїдів та 5%-им розчином глюкози у співвідношенні 2:1 зі швидкістю 50 мл/кг на годину протягом 2 годин
e. Збалансованими розчинами кристалоїдів та 5%-им розчином глюкози у співвідношенні 1:1 зі швидкістю 30 мл/кг до досягнення ЦВТ - 120 мм вод. ст.

77. Пацієнт віком 33 роки скаржиться на загальну слабкість, підвищення температури тіла до 37,9^oC, біль у горлі, нежить, частий сухий кашель упродовж тижня. Із анамнезу відомо, що дружина та син шпиталізовані з діагнозом: пневмонія. Аускультативно над легенями вислуховуються різнокаліберні сухі та вологі хрипи. За результатами рентгенографії ОГК виявлено: у нижніх частках легень з обох боків неінтенсивні вогнища інфільтрації. Лікування цефуроксимом протягом 72 год не дало клінічного ефекту. Який лікарський засіб необхідно обрати для емпіричного лікування в цьому разі?
a. Ципрофлоксацин
*b. Кларитроміцин
c. Амікацин
d. Лінезолід
e. Цефіксим

78. Пацієнт віком 38 років звернувся до лікаря з приводу пошкодження стопи лопатою під час роботи на городі. Пошкодження відбулось приблизно 3 год тому. Відомості про будь-яку імунізацію пацієнта відсутні. Яку екстрену профілактику правця необхідно призначити пацієнту?
a. Рану піддають хірургічній обробці, далі - введення 3000 МО протиправцевої сироватки або 250 МО протиправцевого імуноглобуліну
b. Рану піддають хірургічній обробці, далі - введення 0,5-1 мл правцевого анатоксину
c. Первинна хірургічна обробка рани протипоказана, введення 0,5-1 мл правцевого анатоксину та 3000 МО протиправцевої сироватки або 250 МО протиправцевого імуноглобуліну
d. -
*e. Рану піддають первинній хірургічній обробці, далі - введення 0,5-1 мл правцевого анатоксину та 3000 МО протиправцевої сироватки або 250 МО протиправцевого імуноглобуліну

79. Пацієнтка віком 38 років скаржиться на озноб і нападоподібне підвищення температури тіла до 40^oС. Температура тіла підвищується кожний третій день та утримується впродовж 8 годин після чого швидко знижується, що супроводжується значним потовиділенням. Із анамнезу відомо, що пацієнтка 10 днів тому повернулася з Африки. Об'єктивно спостерігається: шкіра бліда, гепатоспленомегалія. Який метод дослідження необхідно виконати для встановлення діагнозу?
a. Посів крові на гемокультуру
b. Посів крові на стерильність
c. Реакцію Райта-Хедельсона
*d. Товста крапля та мазок крові
e. Реакцію Асколі

80. Пацієнту віком 28 років із попереднім діагнозом: менінгококовий менінгіт - проведено діагностичну люмбальну пункцію. Які зміни слід очікувати у спинно-мозковій рідині?
a. Нейтрофільний плеоцитоз, нормальний рівень глюкози
*b. Нейтрофільний плеоцитоз, знижений рівень глюкози
c. Лімфоцитарний плеоцитоз, знижений рівень глюкози
d. -
e. Лімфоцитарний плеоцитоз, нормальний рівень глюкози

81. Пацієнт віком 32 роки скаржиться на головний біль, підвищення температури тіла до 38,9^oC, біль у м'язах спини, зниження сили в правій руці. Із анамнезу відомо, що 20 днів тому пацієнта укусив кліщ. Об'єктивно спостерігається: пацієнт млявий, обличчя гіперемоване, рівномірний мідріаз, сила в правій кисті значно знижена. Який найімовірніший діагноз?
a. Енцефаліт лісу Семлікі
*b. Кліщовий енцефаліт
c. Хвороба Лайма
d. Японський енцефаліт
e. Менінгококова інфекція

82. Пацієнт віком 32 роки скаржиться на прогресуючу м'язову слабкість, сухість у ротовій порожнині, погіршення зору, порушення ковтання. Із анамнезу відомо, що 5 днів тому вживав у їжу консервовану рибу домашнього приготування. Випорожнень не було 2 дні. Об'єктивно спостерігається: мідріаз, помірний двобічний птоз. Який препарат необхідно призначити першочергово у цьому разі?
a. Ботулінічний імуноглобулін людський
b. Бензилпеніциліну натрієву сіль
c. Діоксид кремнію
*d. Гетерогенний гептавалентний ботулінічний антитоксин
e. Метронідазол

83. Пацієнт віком 48 років скаржиться на підвищення температури тіла до 37,6^oC, сухий кашель, задишку. Із анамнезу відомо, що хворіє протягом 2-х тижнів, приймає наркотичні засоби. Об'єктивно спостерігається: сатурація - 89%, аускультативно над легенями хрипи не вислуховуються. За результатами рентгенографії ОГК виявлено: прикоренева навколобронхова інфільтрація. Антибактеріальна терапія протягом 5-ти днів не дала ефекту. Який найімовірніший діагноз?
a. Позагоспітальна пневмонія
b. COVID-19, ускладнений пневмонією
c. Туберкульоз легень
d. Грип, ускладнений пневмонією
*e. Пневмоцистна пневмонія

84. Пацієнт віком 33 роки скаржиться на біль у попереку, зменшення добової кількості сечі, гарячку, біль у м'язах, іктеричність шкірних покривів. Із анамнезу відомо, що вільний час проводить за риболовлею. За результатами аналізу сечі виявлено: гіперлейкоцитоз, значне прискорення ШОЕ. Який найімовірніший діагноз?
a. Сальмонельоз
*b. Лептоспіроз
c. Черевний тиф
d. Гострий гломерулонефрит
e. Вірусний гепатит А

85. Пацієнтка віком 57 років скаржиться на підвищення температури тіла до 39,2^oC, відчуття розпирання та почервоніння у лівій гомілці. Об'єктивно спостерігається: гіперемія шкіри лівої гомілки діаметром до 15 см, з чіткими краями, у вигляді географічної мапи та периферичним запальним валиком, блискуча, в центрі булла із серозним вмістом. Який найімовірніший діагноз?
a. Еризипелоїд
b. Шкірний лейшманіоз
*c. Бешиха
d. Хвороба Лайма
e. Сибірка

86. Пацієнт віком 33 роки скаржиться на слабкість, головний біль, підвищення температури тіла до 38,2^oC, незначний біль у м'язах шиї та плечового поясу, дисфагію. Із анамнезу відомо, що 10 днів тому пацієнта вкусив кліщ. Об'єктивно спостерігається: психомоторне збудження із втратою орієнтації в просторі та часі. Обличчя, кон'юнктиви та шия гіперемовані, парези мімічних м'язів і м'язів язика, міоклонії. АТ - 80/50 мм рт. ст., пульс - 66/хв. Який найімовірніший діагноз?
a. Хвороба Брілла
*b. Кліщовий енцефаліт
c. Менінгококцемія
d. Кір
e. Хвороба Лайма

87. Пацієнт віком 33 роки скаржиться на багаторазове блювання, часті водянисті випорожнення. Об'єктивно спостерігається: температура тіла - 36^oC, шкіра ціанотична, тургор знижений, пульс слабкого наповнення - 120/хв, АТ - 80/40 мм рт. ст., язик сухий, живіт запалий, м'який, судомні скорочення рук і ніг. Олігурія. Який найімовірніший діагноз?
*a. Гіповолемічний шок
b. Септичний шок
c. Анафілактичний шок
d. Аддісоновий криз
e. Шлунково-кишкова кровотеча

88. Пацієнт віком 26 років скаржиться на загальну слабкість упродовж 6-ти місяців, періодичне підвищення температури тіла до 37,5^oC, діарею, зниження маси тіла на 14 кг. Із анамнезу відомо, що приймає наркотичні засоби. Об'єктивно спостерігається: шкiра обличчя iз землистим відтінком, потиличні, привушні, підщелепні, передньошийні, задньошийні, підключичні, пахвові та пахвинні лімфатичні вузли збільшені до 1,5-2,2 см, безболiснi під час пальпації. Який найімовірніший діагноз?
a. Краснуха
b. Лімфогранулематоз
*c. ВІЛ-інфекція
d. Туберкульоз
e. Інфекційний мононуклеоз

89. Пацієнт віком 32 роки скаржиться на біль у животі, діарею, одноразове блювання, загальну слабкість, нежить, першіння в горлі, головний біль, підвищення температури до фебрильних цифр. Об'єктивно спостерігається: температура тіла - 38,5^oС, ін'єкція судин склер, гіперемія кон'юнктив, обличчя та ротоглотки, набряк і зернистість кон'юнктив, серозні виділення з носа, підщелепні лімфатичні вузли дещо збільшені та болючі. Живіт чутливий під час пальпації в епігастрії та навколо пупка. Випорожнення рідкі, без патологічних домішок. Який найімовірніший діагноз?
a. Кишковий ієрсиніоз
b. Легіонельоз
c. Висипний тиф
*d. Аденовірусна інфекція
e. Інфекційний мононуклеоз

90. Пацієнт віком 45 років скаржиться на утруднення ковтання та дихання, диплопію, загальну слабкість. Із анамнезу відомо, що 3 дні тому вживав в'ялену рибу. Об'єктивно спостерігається: обличчя бліде з ціанозом, зіниці широкі, птоз, дихання утруднене, язик сухий, живіт здутий, АТ - 120/70 мм рт. ст., пульс - 86/хв, ЧД - 28/хв. Яке дослідження необхідно виконати для підтвердження діагнозу?
a. Загальний аналіз крові
b. Огляд очного дна
c. Біохімічний аналіз крові
*d. Біологічну пробу
e. Серологічне дослідження

91. Серед відпочивальників туристичної бази виникли випадки шигельозу. На яке середовище необхідно висiяти випорожнення працiвникiв туристичної бази для виявлення носiйства збудників шигельозу?
a. Середовище Сабуро
*b. Бактоагар Плоскірєва
c. Середовище Борде-Жангу
d. Жовчний агар
e. Середовище Кiтта-Тароццi

92. Пацієнтка віком 47 років скаржиться на підвищення температури тіла, біль у животі, суглобах, рідкі випорожнення. Із анамнезу відомо, що працює на овочесховищі, полюбляє вживати овочеві салати. Овочі не завжди миє. Об'єктивно спостерігається: шкіра звичайного кольору, візуалізується розеольозно-папульозний висип на кінцівках, живіт болючий в ілеоцекальній ділянці, температура тіла - 38,5^oC, випорожнення рідкі з домішками слизу до 6 разів на добу. Який найімовірніший діагноз?
a. Шигельоз
*b. Ієрсиніоз
c. Черевний тиф
d. Харчова токсикоінфекція
e. Сальмонельоз

93. Пацієнт віком 32 роки скаржиться на підвищення температури тіла до 38,5-39^oС, головний біль. Об'єктивно спостерігається: у ділянці правого стегна візуалізується кільцеподібна еритема діаметром 5 см, регіонарний лімфаденіт. Із анамнезу відомо, що за 2 тижні до захворювання перебував у Карпатах. У крові виявлено антитіла IgM до Borellia burgdorferi. Який найімовірніший діагноз?
*a. Хвороба Лайма
b. Кліщовий енцефаліт
c. Хвороба Брілла
d. Гарячка Ку
e. Висипний тиф

94. Пацієнтка віком 22 роки скаржиться на рідкі випорожнення до 15 разів на добу, блювання. Об'єктивно спостерігається: шкіра та слизові оболонки сухі, температура тіла - 35^oС, афонія, анурія, генералізовані клонічні судоми. Із анамнезу відомо, що пацієнтка нещодавно повернулася з Гоа. Який матеріал для бактеріологічного дослідження необхідно дослідити в цьому разі?
a. Змиви з ротоглотки
b. Спинномозкову рідину
*c. Випорожнення та блювотні маси
d. Плазму крові
e. Біоптат слизової оболонки тонкої кишки

95. Пацієнт віком 38 років скаржиться на підвищення температури тіла до 37,8^oC переважно у вечірній час, пітливість, слабкість, кашель протягом кількох місяців. За результатами рентгенографії ОГК виявлено: інтерстиціальні зміни в задньо-базальних відділах легень. В аналізі крові: рівень CD4+ - 120 клітин, РНК ВІЛ - 600 000 коп/мл. Який найімовірніший діагноз?
a. Дисемінований туберкульоз легень
*b. ВІЛ-інфекція, пневмоцистна пневмонія
c. ВІЛ-інфекція, цитомегаловірусна пневмонія
d. Легіонельоз
e. Коронавірусна хвороба, інтерстиціальна пневмонія

96. Пацієнт віком 33 роки скаржиться на біль у ділянці правого підребер'я, рідкі випорожнення з домішками крові. Із анамнезу відомо, що останній рік після повернення з Азії періодично турбує діарея, що змінюється періодами закрепу. Останні три місяці турбувало відчуття важкості в правому підребер'ї, періодично підвищувалася температура тіла, знизилася маса тіла. Об'єктивно спостерігається: пацієнт астенічний, шкіра чиста, бліда, живіт м'який, чутливий уздовж товстого кишечника, гепатомегалія, край печінки болючий під час пальпації. Пульс - 92/хв, АТ - 100/60 мм рт. ст. Який найімовірніший діагноз?
*a. Амебіаз
b. Шигельоз
c. Опісторхоз
d. Ехінококоз
e. Черевний тиф

97. Пацієнту віком 34 роки встановлено діагноз: псевдотуберкульоз, призначено лікування. Після в/в введення 400 мг ципрофлоксацину пацієнт поскаржився на свербіж верхньої половини тулуба, утруднене дихання, запаморочення. Об'єктивно спостерігається: у ділянці шиї та верхнього плечового поясу візуалізується еритематозний висип, АТ - 40/0 мм рт. ст., пульс - 110/хв, ЧД - 26/хв. Яке ускладнення найімовірніше виникло у пацієнта?
a. Гіпоглікемічна кома
b. Гостра дихальна недостатність
c. Гостра печінкова недостатність
*d. Анафілактичний шок
e. Септичний шок

98. У вагітної жінки на 14 тижні під час обстеження в крові виявлено антитіла до ВІЛ та РНК вірусу гепатиту С. Які методи профілактики трансмісії цих інфекцій плоду?
a. Призначити противірусну терапію гепатиту С на 3 міс, потім розпочати АРТ
b. Провести оцінку ризику вертикальної трансмісії (вірусне навантаження ВІЛ і РНК вірусу гепатиту С)
c. Призначити АРТ та противірусну терапію гепатиту С одночасно, якомога швидше
*d. Призначити вагітній АРТ якомога швидше, лікування гепатиту С відкласти на післяпологовий період
e. Призначити АРТ і противірусну терапію гепатиту С напередодні пологів

99. Пацієнт віком 48 років скаржиться на озноб, надсадний продуктивний кашель з болем у грудях, задишку, появу водянистих випорожнень. Із анамнезу відомо, що за призначенням сімейного лікаря 3 дні приймав амоксициліну/клавуланат без клінічного ефекту. Об'єктивно спостерігається: температура тіла - 39,7^oC, ЧД - 30/хв, SpO_2 - 89%, аускультативно над легенями вислуховуються вологі хрипи ліворуч, шум тертя плеври. За результатами рентгенографії ОГК виявлено: лівобічна інфільтрація з плевральним випотом. Який найімовірніший діагноз?
a. Кір
*b. Легіонельоз
c. Поліомієліт
d. Аденовірусна інфекція
e. Інфекційний мононуклеоз

100. У пацієнта протягом тижня поступово підвищувалася температура тіла, з'явилися головний біль, безсоння. Об'єктивно на 9-й день захворювання спостерігається: температура тіла - 38,3^oС, на запитання відповідає мляво, загальмований, шкіра бліда, АТ - 90/60 мм рт. ст., ЧСС - 125/хв. На животі - поодинокі розеоли. Язик "фулігінозний", метеоризм, гепатоспленомегалія, мелена. Яке ускладнення виникло у пацієнта?
a. Міокардит
b. Септичний шок
c. Синдром Уотерхауса-Фрідеріксена
*d. Кишкова кровотеча
e. ДВЗ-синдром

101. Пацієнт віком 30 років скаржиться на нудоту, зниження апетиту, тупий біль у животі, біль у правому та лівому підребер'ях. Об'єктивно спостерігається: блідість шкірних покривів, пігментація навколопупкової ділянки та білої лінії живота, пальпаторно - болючість у надчеревній ділянці. За результатами ФГДС виявлено: запальні та атрофічні зміни у зацибулинній ділянці дванадцятипалої кишки. Під час мікроскопічного дослідження випорожнень виявлено: трофозоїти. Який найімовірніший діагноз?
a. Амебіаз
b. Шигельоз
c. Черевний тиф
d. Холера
*e. Лямбліоз

102. Пацієнт віком 19 років скаржиться на іктеричність шкіри та слизових оболонок, темний колір сечі, знебарвлення випорожнень. Із анамнезу відомо, що хворіє впродовж тижня, жовтяниця з'явилася 3 дні тому. З появою жовтяниці поліпшилося самопочуття та відновився апетит. Об'єктивно спостерігається: шкіра іктерична, печінка на глибокому вдиху пальпується на 3 см нижче реберної дуги, сеча темно-коричневого кольору. Яке дослідження необхідно призначити для етіологічної верифікації діагнозу?
a. Anti-HCV IgM
b. Anti-HAV IgG
*c. Anti-HAV IgM
d. Anti-HBc IgM
e. Anti-HCV IgG

103. Після проведення щеплення АДП-М через 30 хв у пацієнта з'явилося відчуття свербежу кінчиків губ, обличчя та язика. Об'єктивно спостерігається: набряк губ, язика та шиї, АТ - 70/40 мм рт. ст. Яку невідкладну допомогу необхідно надати першочергово?
a. Розпочати інгаляцію кисню зі швидкістю 15 л/хв
b. Провести інгаляцію сальбутамолом
*c. Ввести внутрішньом'язово епінефрин 0,5 мг в передньолатеральну поверхню стегна
d. Ввести внутрішньовенно преднізолон 90 мг
e. Прикласти лід до місця введення препарату

104. Пацієнтка віком 45 років скаржиться на підвищення температури тіла до 38,5^oC, головний біль. Із анамнезу відомо, що жінка працює на тваринницькій фермі. Об'єктивно спостерігається: на шкірі передпліччя правої руки візуалізується виразка, вкрита безболісним чорним струпом, оточена численними міхурцями та набряком. Аксилярні лімфатичні вузли праворуч збільшені, безболісні. Який найімовірніший діагноз?
*a. Сибірка
b. Чума
c. Хвороба від котячих подряпин
d. Туляремія
e. Бешиха

105. Пацієнт віком 78 років скаржиться на підвищення температури тіла до 38,9^oС, біль у м'язах та кістках, загальну слабкість, нудоту. Об'єктивно спостерігається: температура тіла - 38,6^oС, ЧД - 20/хв, пульс - 96/хв, АТ - 130/70 мм рт. ст., слизова оболонка ротоглотки гіперемована із зернистістю задньої стінки. Аускультативно над легенями вислуховується жорстке дихання, хрипів немає. Швидкий тест на грип - позитивний. В анамнезі: цукровий діабет 2-го типу, стадія декомпенсації. Яке етіотропне лікування необхідно призначити?
a. Амантадин
b. Амоксицилін
c. Рибавірин
*d. Озельтамівір
e. Римантадин

106. Пацієнт віком 36 років скаржиться на загальну слабкість, головний біль, появу висипу на тулубі з вираженим свербежем. Із анамнезу відомо, що хворіє 4 дні. Об'єктивно спостерігається: на шкірі тулуба, верхніх та нижніх кінцівках, слизових оболонках ротової порожнини, волосистій ділянці голови візуалізується везикульозно-папульозний висип, місцями кірочки, температура тіла - 37,8^oС. Який найімовірніший діагноз?
a. Інфекційний мононуклеоз
b. Краснуха
c. Кір
*d. Вітряна віспа
e. Скарлатина

107. Пацієнтка 28 років скаржиться на переймоподібний біль навколо пупка, частi, рiдкi, пінисті, смердючі випорожнення зеленого кольору. Об'єктивно спостерігається: температура тіла - 39,1^oC, тони серця приглушені, пульс - 105/хв, ритмічний, АТ - 100/60 мм рт. ст. Який найімовірніший діагноз?
a. Амебіаз
*b. Сальмонельоз
c. Харчова токсикоінфекція
d. Ботулізм
e. Кампілобактеріоз

108. Пацієнт віком 32 роки скаржиться на появу гіперемії шкіри зовнішньої поверхні стегна, що виглядає як "бичаче око", овальної форми, до 20 см у діаметрі. Із анамнезу відомо, що 3 тижні тому пацієнта укусив кліщ. Який найімовірніший діагноз?
*a. Хвороба Лайма
b. Епідермофітія
c. Бешиха (еритематозна форма)
d. Алергічний дерматит
e. Атопічний дерматит

109. У пацієнта захворювання перебігає з гіпертермією до 40^oC та сильним болем у місці нерухомого конгломерату збільшених, гарячих на дотик пахових лімфовузлів із набряком підшкірної клітковини. Пацієнта шпиталізовано до спеціалізованого закладу, а всіх осіб, які з ним контактували, розмістили в ізоляторі. Які заходи необхідно розпочати щодо контактних осіб?
a. Проведення вакцинації
b. Введення специфічної антитоксичної сироватки
c. Введення інтерферону
*d. Проведення антибіотикопрофілактики
e. Введення нормального людського імуноглобуліну

110. У жінки віком 30 років під час планового скринінгу на парентеральні вірусні гепатити з приводу вагітності виявлено маркери гепатиту В. Скарг пацієнтка не висловлює. В анамнезі: оперативне втручання з приводу полікістозу яєчників рік тому. Персистенція якого серологічного показника у вагітних свідчить про високий ризик перинатальної передачі HBV?
a. HBsAg
b. Anti-HBsAg
c. Anti-HBc IgG
d. HBcAg
*e. HBeAg

111. Пацієнта віком 54 роки шпиталізовано зі скаргами на біль у горлі, підвищення температури тіла до 38,7^oC, інтенсивний головний біль, блювання та слабкість. Під час огляду виявлено ригідність потиличних м'язів. Яке першочергове лабораторне обстеження необхідно провести для визначення подальшої тактики лікування пацієнта?
a. Офтальмоскопію дна ока
b. Змив із носоглотки для вірусологічного дослідження
*c. Люмбальну пункцію
d. Бактеріологічне дослідження крові на стерильність
e. Бактеріологічне дослідження носоглоткового слизу

112. Пацієнт віком 39 років захворів 3 дні тому, коли з’явилися неприємні відчуття в ділянці укусу (набряк, свербіж, гіперемія шкіри), підвищення температури тіла до 37,4^oС, пригнічений настрій. Із анамнезу відомо, що 2 місяці тому був укушений за праву руку бродячою кішкою. Об’єктивно спостерігається: стан тяжкий, температура тіла - 39,8^oС, слинотеча. Періодично виникають болючі спазми м’язів глотки та гортані. Який найімовірніший діагноз?
a. Сибірка
*b. Сказ
c. Феліноз
d. Ботулізм
e. Правець

113. Пацієнт віком 19 років скаржиться на біль під час жування, підвищення температури тіла до 38,7^oC, набряк обличчя у привушно-жувальній ділянці, сухість у роті. Об'єктивно спостерігається: привушні слинні залози збільшені у розмірах, болючі під час пальпації, АТ - 120/70 мм рт. ст., пульс - 84/хв. Який найімовірніший діагноз?
a. Скарлатина
b. Інфекційний мононуклеоз
*c. Епідемічний паротит
d. Кір
e. Аденовірусна інфекція

114. Пацієнтка віком 34 роки звернулася до лікарні після укусу бродячого собаки. Із анамнезу відомо, що пацієнтка ще не отримувала антирабічної профілактики після цієї ситуації. Об'єктивно спостерігається: у нижній третині лівої гомілки візуалізується кусана рана розміром 3х7 см. Укажіть схему введення антирабічної вакцини у цьому разі.
*a. 1 мл в/м в 0-3-7-14-28-90 день
b. 0,1 мл в/м в 0-3-7-14-28-90 день
c. 1 мл в/м в 0-3-7-10-28-90 день
d. 1 мл в/м в 0-3-7-18-28-90 день
e. 0,5 мл в/м в 0-3-7-14-28-90 день

115. Пацієнт віком 20 років скаржиться на напади кашлю, що виникають на тлі нормальної температури тіла та закінчуються виділенням в'язкого склоподібного мокротиння або блюванням. Під час нападів кашлю обличчя стає червоним з ціанотичним відтінком. Із анамнезу відомо, що хворіє протягом 2-х тижнів. Який найімовірніший діагноз?
a. Грип
*b. Кашлюк
c. Кір
d. Парагрип
e. Гарячка Понтіак

116. Пацієнт віком 36 років після повернення з полювання самостійно видалив 2 кліщі з місць укусу на шкірі. Укажіть лікарський засіб для профілактики хвороби Лайма в цьому разі.
*a. Доксициклін
b. Ванкоміцин
c. Гентаміцин
d. Пеніцилін
e. Рифампіцин

117. Пацієнтку віком 68 років шпиталізовано до стаціонару на 12-й день хвороби, що розпочалася поступово з появи болю в плечовому суглобі, загальної слабкості, зниження апетиту. За тиждень потемніла сеча та з'явилася жовтяниця. Об'єктивно спостерігається: свідомість на рівні сопору, шкіра та склери жовтяничні. На тулубі візуалізується рясний геморагічний висип. Температура тіла - 38^oС. Із анамнезу відомо, що пацієнтка 3 місяці тому перенесла резекцію шлунка. Який невідкладний стан виник у пацієнтки?
a. Синдром Уотерхауса-Фрідеріксена
b. Синдром дисемінованого внутрішньосудинного згортання
c. Набряк-набухання головного мозку
*d. Гостра печінкова енцефалопатія
e. Гостра ниркова недостатність

118. Пацієнт віком 36 років скаржиться на рідкі випорожнення у вигляді склистого слизу з домішками крові до 8 разів на добу. Із анамнезу відомо, що 3 тижні тому повернувся з Індії. За результатами ендоскопічного дослідження товстої кишки виявлено: на незміненому тлі слизової оболонки візуалізуються виразки з підритими набряклими краями, їхнє дно вкрите некротичними масами. Який найімовірніший діагноз?
*a. Амебіаз
b. Хвороба Крона
c. Лямбліоз
d. Новоутворення
e. Шигельоз

119. Пацієнтка віком 32 роки скаржиться на підвищення температури тіла до 39,5^oC, сильний головний біль, переважно в лобовiй дiлянцi та скронях, біль у м'язах, сухий кашель та подразнювальний біль за грудниною. Об'єктивно спостерігається: гіперемія та набряк обличчя, склерит і сльозотеча, висипу на шкірі не виявлено, зiв гiперемований. Над легенями вислуховується везикулярне дихання з жорстким вiдтiнком. Менінгеальні симптоми негативні. Укажіть специфічне дослідження для підтвердження діагнозу.
*a. RNA вірусу грипу методом ПЛР
b. IgM до вірусу CMV методом ІФА
c. IgM до вірусу краснухи методом ІФА
d. IgM до вірусу кору методом ІФА
e. IgM до антигену EBV методом ІФА

120. Пацієнт віком 35 років скаржиться на біль унизу живота, підвищення температури тіла до 39^oC, часті мізерні випорожнення із домішками слизу та крові. Під час пальпації живота спостерігається болючість у лівій здухвинній ділянці. Який найімовірніший діагноз?
a. Холера
*b. Шигельоз
c. Сальмонельоз
d. Вірусний гепатит Е
e. Черевний тиф

121. Пацієнт віком 20 років скаржиться на загальну слабкість, головний біль, сухий кашель, появу висипу на тулубі. Із анамнезу відомо, що хворіє протягом 4-х днів. Об'єктивно спостерігається: на шкірі тулуба, волосистій ділянці голови візуалізується везикульозно-папульозний висип, місцями - кірочки, збільшені шийні й підщелепні лімфатичні вузли. Температура тіла - 39^oC, тахікардія. Аускультативно в легенях вислуховуються сухі хрипи. Який найімовірніший діагноз?
a. Кір
b. Інфекційний мононуклеоз
c. ГРВІ
d. Псевдотуберкульоз
*e. Вітряна віспа

122. Пацієнтку віком 25 років шпиталізовано до інфекційної лікарні з діагнозом: кір, тяжкий перебіг. Із анамнезу відомо, що раніше не хворіла та не була щеплена. Удома лишився чоловік, який перехворів на кір у дорослому віці, та семимісячна дитина. Які заходи профілактики необхідно провести щодо контактних членів родини?
*a. Вакцинувати лише дитину та зарахувати цю дозу як нульову
b. Спостерігати за контактними членами родини протягом 17-ти днів
c. Ввести імуноглобулін людини нормальний чоловікові та дитині
d. Провести вакцинацію тільки дитини та вважати цю дозу першою
e. Екстрено вакцинувати і чоловіка, і дитину

123. Пацієнт віком 18 років скаржиться на підвищення температури тіла до 38,6^oС, сильний головний біль і блювання. Із анамнезу відомо, що хворіє протягом 2-х днів. Об'єктивно спостерігається: обличчя гіперемоване, ін'єкція судин склер, фотофобія, задня стінка глотки гіперемована з дрібними везикулами. Визначається помірне напруження м'язів шиї, симптом Керніга позитивний, симптоми Брудзинського негативні. За результатами аналізу спинномозкової рідини виявлено: ліквор витікає під тиском, прозорий, змішаний плеоцитоз - 500 клітин в 1 мкл, білок - 0,30 г/л, глюкоза - 3,36 ммоль/л. Який найімовірніший діагноз?
*a. Ентеровірусний (Коксакі/ECHO) менінгіт
b. Туберкульозний менінгіт
c. Менінгококовий менінгіт
d. Грип
e. Субарахноїдальний крововилив

124. Пацієнт віком 37 років скаржиться на підвищення температури тіла до 40^oС. Із анамнезу відомо, що 6 діб тому повернувся з Азії. Об'єктивно спостерігається: шкіра суха, гаряча на дотик, петехіальний висип на шкірі, обличчя та кон'юнктиви гіперемовані. У пахвинній ділянці пальпуються збільшені болючі лімфовузли (5-7 см), спаяні з підшкірною клітковиною, шкіра над ними гаряча, багряно-червона. Який найімовірніший діагноз?
a. Геморагічна лихоманка Ебола
*b. Чума
c. Туляремія
d. Сибірка
e. Висипний тиф

125. Укажіть метод скринінгового обстеження пацієнтів із використанням на тест-смужках розчинних моноклональних, кон'югованих з барвником антитіл до досліджуваного антигену, який легко ідентифікують у мінімальних концентраціях.
a. Радіоімунний аналіз
b. Імуноферментний аналіз
*c. Імунохроматографічний аналіз
d. Газохроматографічний аналіз
e. Молекулярно-генетичний метод

126. Жінка віком 32 роки звернулася до лікаря у зв'язку з тим, що два дні тому на сімейному святі контактувала з хворим на кір племінником. Із анамнезу відомо, що пацієнтка на кір не хворіла, щеплення від кору не отримувала. Які заходи профілактики необхідно рекомендувати першочергово?
a. Ввести донорський імуноглобулін
*b. Ввести вакцину КПК упродовж 72 год від контакту
c. Інтерферонотерапія впродовж 5 діб
d. Ввести вакцину КПК та донорський імуноглобулін
e. Динамічне спостереження впродовж 21 дня

127. Пацієнтку віком 33 роки шпиталізовано з діагнозом: дифтерія ротоглотки. Об'єктивно спостерігається: на мигдаликах візуалізуються плівчасті нашарування білуватого кольору з перламутровим відтінком, що важко знімаються шпателем, поверхня під ними кровоточить. Які лікувальні заходи є першочерговими?
a. Інфузійна дезінтоксикаційна терапія
b. Введення антибіотиків
c. Регідратаційна терапія
*d. Введення протидифтерійної сироватки
e. Призначення імуномодуляторів

128. Пацієнтка віком 55 років скаржиться на підвищення температури тіла до 38,5^oC, повторне блювання, діарею. Із анамнезу відомо, що жінка працює вихователем у дитячому садочку, схожі симптоми спостерігалися у дітей групи, де працює жінка. Об'єктивно виявлено: шкiра блiда, еластичнiсть знижена, гіперемія слизової оболонки дужок, носове дихання утруднене, мiзернi слизисті видiлення. Живiт здутий, помiрна болючiсть і бурчання кишок. Випорожнення 8 разів за добу, водянистi, рясні, без патологiчних домiшок. Який збудник найімовірніше спричинив захворювання?
a. Salmonella enteritidis
b. Adenovirus
*c. Rotavirus
d. Escherichia coli
e. Norowalkvirus

129. Пацієнтку віком 28 років шпиталізовано на 2-й день хвороби зі скаргами на виражену слабкість, виділення з носа, вологий кашель, головний біль в лобно-скроневій ділянці, біль під час рухів очними яблуками. Об'єктивно спостерігається: стан середньої тяжкості, обличчя гіперемоване, ін'єкція судин склер, гіперемія слизової оболонки ротоглотки, зернистість м'якого піднебіння, дрібні геморагії. Над легенями аускультативно вислуховується везикулярне дихання з жорстким відтінком. Пульс - 88/хв, температура тіла - 39^oС. Який етіотропний препарат необхідно застосувати у цьому разі?
a. Азитроміцин
b. Ацикловір
c. Амізон
d. Флуконазол
*e. Озельтамівір

130. Пацієнт віком 39 років скаржиться на напади гарячки, що повторюються через день. Із анамнезу відомо, що нещодавно повернувся з Африки. Об'єктивно спостерігається: іктеричність склер і шкіри, гепатоспленомегалія. Який найімовірніший діагноз?
a. Жовта гарячка
*b. Малярія
c. Черевний тиф
d. Гарячка Ебола
e. Чума

131. Пацієнта віком 46 років шпиталізовано з діагнозом: черевний тиф. На 22-й день від початку хвороби скаржиться на інтенсивний біль у животі, що раптово виник 4 год тому. Об'єктивно спостерігається: живіт напружений, здутий, перистальтика ослаблена. Яке ускладнення захворювання виникло у пацієнта?
a. Кишкова кровотеча
*b. Перфорація кишківника
c. Мезентеріальний тромбоз
d. Септичний шок
e. Абсцес заочеревинного простору

132. Пацієнт віком 43 роки після вживання салату з копченої курки скаржиться на відчуття тяжкості під грудьми, нудоту, блювання, короткочасну діарею, спрагу, сухість у роті, двоїння перед очима. Об'єктивно спостерігається: голос гугнявий, дещо захриплий. Який найімовірніший діагноз?
*a. Ботулізм
b. Черевний тиф
c. Сальмонельоз
d. Бруцельоз
e. Шигельоз

133. Пацієнт віком 58 років скаржиться на озноб, підвищення температури тіла до 40^oС, біль у м'язах. Із анамнезу відомо, що працює зоологом і тиждень тому перебував в одному із тропічних лісів Африки, де його неодноразово кусали комарі. На 4-й день захворювання під час огляду виявлено: сонливість, жовтяницю, анурію. В аналізі крові спостерігається: прямий білірубін - 55 мкмоль/л, непрямий білірубін - 190 мкмоль/л, протромбіновий індекс - 40%, креатинін - 550 ммоль/л. Яке ускладнення виникло в пацієнта?
a. Гемоглобінурійна гарячка
b. Гостра ниркова недостатність
c. Гостра печінкова недостатність
*d. Гостра нирково-печінкова недостатність
e. Гемолітико-уремічний синдром

134. Пацієнтка віком 35 років скаржиться на помірний біль у горлі, загальну слабкість. Об'єктивно спостерігається: температура тіла - 38,3^oC, слизова ротоглотки помірно гіперемована, мигдалики набряклі, покриті сірим плівчастим нальотом, що важко знімається та поширюється на дужки та язичок. Яка тактика ведення пацієнтки?
a. Амбулаторне лікування, введення антибіотиків широкого спектра дії
b. Амбулаторне лікування, введення протидифтерійної сироватки
c. Обов'язкова шпиталізація, введення антибіотиків широкого спектра дії
d. Обов'язкова шпиталізація, моніторинг стану пацієнтки
*e. Обов'язкова шпиталізація, введення протидифтерійної сироватки

135. Пацієнтка віком 26 років звернулася до лікаря-офтальмолога зі скаргами на зниження гостроти зору, "туман" перед очима, двоїння предметів, гугнявий голос, одноразове блювання, що виникли 2 дні тому. Об'єктивно спостерігається: мідріаз, анізокорія, птоз, сухість слизових оболонок, температура тіла - 36,3^oС, ЧД - 20/хв, пульс - 91/хв, АТ - 100/65 мм рт. ст. Із анамнезу відомо, що напередодні вживала консервований тунець і гриби. Який найімовірніший діагноз?
a. Розлади мозкового кровообігу
*b. Ботулізм
c. Неврит зорового нерва
d. Харчова токсикоінфекція
e. Стовбуровий енцефаліт

136. Пацієнт віком 27 років скаржиться на гіркоту в роті, нудоту, блювання, біль у правому підребер'ї та епігастральній ділянці. Об'єктивно спостерігається: живіт м'який, чутливий у правому підребер'ї та гастродуоденальній ділянці. За результатами аналізу крові виявлено: лейкоцити - 11·10^9/л, еозинофіли - 15%. Із анамнезу відомо, що пацієнт вживав в'ялену рибу карпових видів. Який найімовірніший діагноз?
a. Фасціольоз
b. Стронгілоїдоз
c. Токсокароз
d. Трихінельоз
*e. Опісторхоз

137. Пацієнтка віком 34 роки скаржиться на часті рідкі випорожнення з домішками слизу та крові, дискомфорт у правій здухвинній ділянці. Із анамнезу відомо, що нещодавно пацієнтка повернулася з Індії. За результатами дослідження калу виявлено: трофозоїти, що містять поглинені еритроцити. Який лікарський засіб необхідно призначити у цьому разі?
a. Флуконазол
*b. Метронідазол
c. Азитроміцин
d. Ципрофлоксацин
e. Ванкоміцин

138. ВІЛ-інфікований пацієнт віком 46 років скаржиться на сухий непродуктивний кашель, виражену задишку, підвищення температури тіла до 37,8^oС. АРТ приймає нерегулярно. SpO2 - 76%, ЧД - 33/хв. Під час рентгенологічного дослідження виявлено: гомогенна інфільтрація в обох легенях. За результатами дослідження мокротиння виявлено: ДНК Pneumocystis jirovecii. Яку терапію необхідно призначити пацієнтові?
a. Цефтріаксон
*b. Сульфаметоксазол/триметоприм
c. Доксициклін
d. Амоксицилін/клавуланат
e. Амфотерицин В

139. Пацієнтка віком 37 років скаржиться на підвищення температури тіла до 37,4^oС, слабкість, біль у попереково-крижовому відділі хребта, лівому колінному та гомілковостопному суглобах, їх набряк. Із анамнезу відомо, що працює продавцем у м'ясній лавці, хворіє протягом 2-х місяців. За результатами лабораторних досліджень виявлено: ШОЕ - 30 мм/год, паличкоядерні нейтрофіли - 8%, лейкоцити - 9,5·10^9/л, протромбіновий індекс - 105%, фібриноген - 5,99 г/л, біохімічний аналіз крові без особливостей. Яке специфічне дослідження необхідно провести для встановлення діагнозу?
a. Антинуклеарні антитіла (ANA)
*b. Реакцію Райта-Хеддельсона
c. IgM і IgG до Borrelia burgdorferi
d. Anti-HBcor IgM+IgG, anti-HCV IgM+IgG
e. IgG до Yersinia pseudotuberculosis

140. Пацієнт віком 45 років скаржиться на слабкість, втомлюваність, зниження апетиту, нудоту, біль у колінних та плечових суглобах. Із анамнезу відомо, що симптоми з'явилися 3 тижні тому після проведеної гемотрансфузії. Об'єктивно спостерігається: іктеричність шкіри та склер, темна сеча. Який найімовірніший діагноз?
a. Лептоспіроз
b. Інфекційний мононуклеоз
*c. Вірусний гепатит В
d. Малярія
e. Вірусний гепатит А

141. Пацієнтка віком 60 років скаржиться на високу температуру тіла - 40^оС, закладеність носа, зниження нюху та зміну смаку, сухий кашель, відчуття нестачі повітря, задишку під час фізичного навантаження. В анамнезі: цукровий діабет. Хворіє протягом 3-х днів. Який найімовірніший діагноз?
a. РС-інфекція
*b. Коронавірусна інфекція COVID-19
c. Аденовірусна інфекція
d. Парагрип
e. Кашлюк

142. Пацієнт віком 45 років скаржиться на підвищення температури тіла до 39,3^oС, озноб, пітливість. Із анамнезу відомо, що пацієнт 1,5 роки тому отримував лікування делагілом з приводу вівакс-малярії. Об'єктивно спостерігається: гепатоспленомегалія. За результатами паразитоскопії виявлено Plasmodium vivax. Який найімовірніший діагноз?
a. Хвороба Бріла
b. Сепсис
c. Ранній рецидив малярії
*d. Пізній рецидив малярії
e. Тропічна малярія

143. Пацієнт віком 18 років скаржиться на біль у горлі, що посилюється під час ковтання, підвищення температури тіла до 38,5^oC) Об'єктивно спостерігається: мигдалики збільшені, наявний наліт на них, що легко знімається шпателем, шийна лімфаденопатія. Кашель та задишка відсутні. Який найімовірніший діагноз?
a. Перитонзилярний абсцес
*b. Стрептококовий тонзиліт
c. Кір
d. Дифтерія
e. Грип

144. У пацієнта віком 25 років із діагнозом: хронічний вірусний гепатит В, різко погіршився загальний стан. З'явилися такі симптоми: неадекватна поведінка, пацієнт збуджений та агресивний, виявляються мимовільні рухи пальців рук, марення, порушення мови, зору, атаксія мімічних м'язів, птоз повік, блювання "кавовою гущею". Який невідкладний стан найімовірніше виник у пацієнта?
a. Гостра ниркова недостатність
b. Гостра наднирникова недостатність
*c. Гостра печінкова енцефалопатія
d. Септичний шок
e. Анафілактичний шок

145. Пацієнт віком 16 років скаржиться на підвищення температури тіла до 37,6^oС, закладеність носа, першіння в горлі, рідкі випорожнення. На 4-й день захворювання стан покращився, однак з'явилися скарги на біль у ногах, став кульгати та "тягнути" ліву ногу, знизилися м'язовий тонус і рефлекси. Чутливість збережена. Який найімовірніший діагноз?
a. Енцефаліт
b. Грип
c. Правець
*d. Поліомієліт
e. Ботулізм

146. Пацієнт віком 17 років скаржиться на печіння в очах, рясні виділення з носа, кашель. Об'єктивно спостерігається: обличчя набрякле, склерит, на шкірі шиї та обличчя візуалізується плямисто-папульозний висип, дрібна біла енантема біля нижніх кутніх зубів. Аускультативно над легенями вислуховується жорстке дихання, поодинокі сухі хрипи. Який найімовірніший діагноз?
*a. Кір
b. Ієрсиніоз
c. Краснуха
d. Скарлатина
e. Ентеровірусна інфекція

147. Пацієнтка віком 20 років скаржиться на підвищення температури тіла до 39^oC, головний біль, слабкість, біль у горлі. Об'єктивно спостерігається: збільшені шийні лімфатичні вузли, на мигдаликах візуалізуються білі нашарування, гепатоспленомегалія. За результатами аналізу крові виявлено: лейкоцитоз зі значним збільшенням кількості лімфоцитів і моноцитів, атипові мононуклеари. Який найімовірніший діагноз?
a. Краснуха
b. Псевдотуберкульоз
c. Скарлатина
d. Кір
*e. Інфекційний мононуклеоз

148. Пацієнта віком 45 років протягом 15 днів турбує підвищення температури тіла до 38^oС, що супроводжується пітливістю, відчуттям жару, болем у крижі та лівому тазостегновому суглобі. Із анамнезу відомо, що регулярно вживає в їжу сире козяче молоко без попередньої термічної обробки. Об'єктивно спостерігається: шкіра волога, збільшені всі групи лімфатичних вузлів, печінка та селезінка. Який найімовірніший діагноз?
a. Псевдотуберкульоз
b. Кишковий єрсиніоз
*c. Бруцельоз
d. Інфекційний мононуклеоз
e. Лістеріоз

149. Пацієнт віком 32 роки скаржиться на підвищення температури тіла до 39,5^oC, біль у литкових м'язах і м'язах попереку, через декілька днів зменшилася кількість сечі. Із анамнезу відомо, що пацієнт часто рибалить. Об'єктивно спостерігається: ін'єкція судин склер, жовтяниця, гепатолієнальний синдром. Який механізм передачі характерний для цього захворювання?
a. Повітряно-крапельний
b. Парентеральний
c. Вертикальний
*d. Контактний
e. Трансмісивний

150. Під час оперативного втручання кров пацієнтки потрапила на пошкоджену шкіру лівої кисті лікаря. Пацієнтка повідомила, що вона хворіє на ВІЛ-інфекцію та вже протягом 2-х років не приймає комбіновану антиретровірусну терапію. Результати швидкого комбінованого тесту негативні на: anti-HIV 1/2, anti-HCV, anti-TP, HBsAg. Укажіть правильну схему постконтактної медикаментозної профілактики ВІЛ-інфекції.
a. Тенофовір дизопроксилу фумарат + Ефавіренс щодня упродовж 28 днів
b. Тенофовір дизопроксилу фумарат + Емтріцетабін щодня упродовж 28 днів
*c. Тенофовір дизопроксилу фумарат + Ламівудин + Долутегравір щодня упродовж 28 днів
d. Ламівудин + Долутегравір щодня упродовж 28 днів
e. Тенофовір дизопроксилу фумарат + Ралтегравір на 28 днів

