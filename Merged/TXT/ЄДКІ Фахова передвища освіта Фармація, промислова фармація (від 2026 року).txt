1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Фенолфталеїн
b. Феруму (IIІ) амонію сульфат
*c. Калію хромат
d. Натрію еозинат
e. Дифенілкарбазон

2. Укажіть характерні мікроскопічні ознаки анатомічної будови листя м'яти перцевої.
a. Друзи оксалату кальцію
b. Поодинокі кристали оксалату кальцію
c. Волоски з грубобородавчастою поверхнею
d. Довгасто-овальні клітини з кристалічним піском
*e. Округлі залозки з радіально розташованими клітинами

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
*a. 3-35^оC
b. 0-5^оC
c. 18-24^оC
d. 15-30^оC
e. 10-25^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Ідіобласти, багатоклітинні волоски
b. Стилоїди, бородавчасті волоски
c. Друзи, головчасті волоски
*d. Цистоліти, ретортоподібні волоски
e. Рафіди, сосочкоподібні волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Наркотичний препарат
b. Рецептурний лікарський засіб
c. Психотропний препарат
*d. Препарат, що відпускається без рецепта лікаря
e. Лікарський засіб, що належить до переліку барвних речовин

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Холінолітики
b. Анксіолітики
c. Антигістамінні
*d. Антидепресанти
e. Психостимулятори

7. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Касова книга
b. Довідка
*c. Акт
d. Зведений реєстр
e. Прибуткова накладна

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Після проходження інтернатури
c. Не може бути прийнятий у жодному разі
d. Після випробувального терміну
e. Може бути прийнятий на вакантну посаду

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 40 мл
b. 20 мл
c. 2 мл
d. 100 мл
*e. 10 мл

10. Яким чином фармацевту необхідно додати настойку м'яти перцевої до рідкої лікарської форми?
a. В останню чергу, збовтавши
b. Змішати з водою очищеною, в останню чергу, частинами, збовтавши
*c. Змішати з рівною кількістю мікстури, в останню чергу, частинами, збовтавши
d. Змішати з подвійною кількістю мікстури, в останню чергу, частинами, збовтавши
e. Першою, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
*a. Грициків трава
b. Фіалки трава
c. Споришу трава
d. Чистотілу трава
e. Череди трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Вазелін
b. Віск
c. Парафін
*d. Ланолін безводний
e. Ланолін водний

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г розтопленого вазеліну
b. Анестезин змішують з 9,0 г розтопленого вазеліну
*c. Анестезин змішують з 1,0 г розтопленого вазеліну
d. Анестезин змішують з 1,0 г вазелінової олії
e. Анестезин змішують з 0,5 г вазелінової олії

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
*b. 20±0,5^оC
c. Вище 20^оC
d. 20±5^оC
e. Нижче 20^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на місяць
b. Не рідше одного разу шість місяців
c. Не рідше одного разу на добу
*d. Не рідше одного разу на тиждень
e. Не рідше одного разу на зміну

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Амінокислоти
b. Кумарини
*c. Сапоніни
d. Флавоноїди
e. Полісахариди

17. Укажіть препарат, що підвищує внутрішньоочний тиск і протипоказаний при глаукомі.
*a. Атропіну сульфат
b. Фізіостигмін
c. Пілокарпіну гідрохлорид
d. Неостигмін
e. Галантаміну гідробромід

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
*a. 3,0-5,0 г
b. 6,0-8,0 г
c. 2,0-4,0 г
d. 4,0-6,0 г
e. 1,0-2,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
*a. GSP
b. GLP
c. GMP
d. GPP
e. GDP

20. Укажіть лікарські речовини, суспензії яких готують дисперсійним методом із додаванням стабілізатора.
a. Кислота борна, кальцію карбонат
b. Магнію оксид, натрію сульфат
*c. Камфора, ментол
d. Біла глина, бентоніт
e. Цинку оксид, тальк

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Кропиви собачої трава
*b. Родіоли рожевої корені
c. Цмину піскового квітки
d. Підбілу звичайного листя
e. Смородини чорної плоди

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
*a. Гіпоглікемія
b. Гіперглікемія
c. Ліподистрофія
d. Бронхоспазм
e. Гіперліпідемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
*a. Собачої кропиви трава
b. Кульбаби лікарської корені
c. Брусниці звичайної листки
d. Софори японської плоди
e. Волошки синьої квітки

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Зниження рентабельності
b. Негативного іміджу аптеки
c. Наявності дефектури
*d. Зменшення товарообіговості
e. Втрати лояльності споживачів

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізіологічний антагонізм
b. Фізичний антагонізм
c. Хімічний антагонізм
d. Синергізм за типом потенціювання
*e. Синергізм за типом підсумовування

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
*a. Шавлія лікарська
b. Валеріана лікарська
c. Ромашка лікарська
d. М'ята перцева
e. Евкаліпт прутоподібний

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Артеріальну гіпертензію
b. Гепатотоксичність
*c. Ототоксичність
d. Ульцерогенну дію
e. Гіперкаліємію

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Фурокумарини
b. Стероїдні сапоніни
c. Алкалоїди ізохінолінового ряду
d. Антраценпохідні алізаринового ряду
*e. Тритерпенові сапоніни

29. Який індикатор використовують під час виконання кількісного визначення кислоти борної методом прямої алкаліметрії?
*a. Фенолфталеїн
b. Ксиленоловий оранжевий
c. Протравний чорний
d. Метиловий оранжевий
e. Метиленовий синій

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Бупренорфін
b. Буторфанол
c. Налмефен
*d. Налоксон
e. Налбуфін

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, порівняння з іншими аптечними закладами
b. Режим роботи аптечного закладу, інформація про орієнтованість аптечного закладу на обслуговування певних соціальних груп населення
*c. Найменування ліцензіата, торговельної марки, що належить ліцензіату на законних підставах, режим роботи аптечного закладу
d. Інформація щодо цін, назва торговельної марки
e. Торговельна марка та найменування аптечного закладу, інформація щодо цін

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Цетиризин
b. Мебгідролін
*c. Дифенгідрамін
d. Лоратадин
e. Фексофенидин

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлористоводнева розведена, етанол
b. Кислота хлоратна, пентанол
c. Кислота нітратна розведена, пропанол
*d. Кислота сульфатна концентрована, метанол
e. Кислота оцтова безводна, бутанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати при температурі не вище 25^оC
b. Зберігати в темному місці
c. Зберігати в холодильнику
*d. Зберігати в недоступному для дітей місці
e. Зберігати в сухому місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Синдром відміни
b. Функціональна кумуляція
*c. Медикаментозна алергія
d. Матеріальна кумуляція
e. Лікарська залежність

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Калію гексагідроксостибіат (V)
b. Кислота хлористоводнева
c. Кислота метоксифенілоцтова
*d. Заліза (ІІІ) хлорид
e. Магнію сульфат

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Калію перманганат
*b. Повідон йод
c. Лінімент бальзамічний за Вишневським
d. Перекис водню
e. Йоду розчин спиртовий

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
*a. Диспергують спочатку в сухому вигляді, а потім із невеликою кількістю вазелінової олії
b. Розчиняють в ізотонічному розчині натрію хлориду при нагріванні
c. Додають до попередньо підігрітої вазелінової олії у флакон до відпуску
d. Спочатку подрібнюють із декількома краплями спирту, а потім додають до вазелінової олії
e. Додають у флакон до відпуску і нагрівають до повного розчинення

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 20 календарних днів
b. 30 календарних днів
*c. 90 календарних днів
d. 10 календарних днів
e. 50 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Вживати з яєчним білком
*b. Приймати після вживання їжі
c. Застосовувати блокатори протонної помпи
d. Застосовувати обволікальні засоби
e. Запивати молоком

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Монтелукаст
b. Еуфілін
*c. Дексаметазон
d. Сальметерол
e. Сальбутамол

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 25%
*b. 100%
c. 0%
d. 10%
e. 50%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 45 хв
b. 15 хв
*c. 25 хв
d. 10 хв
e. 30 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Контрафактні
b. Фальсифіковані
c. Підроблені
d. Якісні
*e. Неякісні

45. У рослинах яких родин найчастіше зустрічаються антраглікозиди?
a. Селерові, аралієві
*b. Гречкові, крушинові
c. Товстолисті, вересові
d. Соснові, ясноткові
e. Айстрові, вахтові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
*a. Лоратадин, дезлоратадин
b. Дифенгідрамін, дименгідринат
c. Ксилометазолін, тетразолін
d. Бромгексин, амброксол
e. Дексаметазон, беклометазон

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 5 років
b. 10 днів, 1 рік
*c. 1 місяць, 3 роки
d. 10 днів, 5 років
e. 1 місяць, 1 рік

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Територіальна Держлікслужба
b. Банк, у якому відкритий поточний рахунок підприємства
c. Державна податкова служба
*d. Підприємство самостійно
e. Національний банк України

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка дотримання касової дисципліни
b. Визначення продуктивності праці кожного працівника
c. Перевірка умов зберігання лікарських засобів та медичних виробів
*d. Виявлення нестачі або надлишку товару і коштів
e. Оцінка ефективності роботи фахівців

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
*a. Один водій та не менше як один фармацевтичний працівник
b. Лише один водій
c. Лише завідувач мобільного аптечного пункту
d. Лише один фармацевтичний працівник
e. Один водій, один фармацевтичний працівник та завідувач мобільного аптечного пункту

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
*a. Folia Cannabis sativa
b. Folіa Salvіae offіcіnalіs
c. Folia Melissae officinalis
d. Folia Eucalypti viminalis
e. Folia Menthae piperitae

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
*a. 15-25^оC
b. Нижче 0^оC
c. 2-8^оC
d. 8-15^оC
e. Вище 25^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Зниженню утворення тромбоксана
b. Гальмуванню тромбоутворення
c. Стимуляції еритропоезу
d. Запобіганню утворення факторів згортання крові
*e. Прискоренню агрегації тромбоцитів

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
*a. Фуросемід
b. Спіронолактон
c. Маніт
d. Діакарб
e. Гідрохлортіазид

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ульцерогенна дія
b. Нейротоксична дія
c. Нефротоксична дія
d. Ототоксична дія
*e. Гепатотоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Berberidis fructus
*b. Althaeae radices
c. Belladonnae radices
d. Leonuri cardiacaea herba
e. Serpylli herba

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Мобільного аптечного пункту
b. Аптечного пункту
c. Аптеки
*d. Аптечного складу
e. Аптеки в структурі лікувально-профілактичного закладу

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Метамізол
b. Ксилометазолін
*c. Лідокаїн
d. Німесулід
e. Феназон

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
*a. 1,7% від вартості лікарських форм
b. 0,65% від вартості лікарських форм
c. 0,95% від використаної кількості
d. 2,15% від вартості лікарських форм
e. 0,4% від використаної кількості

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Карбонат основний
b. Хлорид гексагідрат
*c. Сульфат гептагідрат
d. Оксид важкий
e. Оксид легкий

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
b. Ібупрофен
c. Диклофенак
*d. Мелоксикам
e. Індометацин

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 20 таблеток
b. Одну упаковку ЛЗ, але не більше 10 таблеток
c. Одну упаковку ЛЗ, але не більше 40 таблеток
d. Одну упаковку ЛЗ, але не більше 30 таблеток
*e. Одну упаковку ЛЗ, але не більше 50 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 20
*b. 10
c. 30
d. 15
e. 5

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
*a. Транексамова кислота
b. Варфарин
c. Гепарин
d. Етамзилат
e. Фенілін

65. Укажіть, за наявності якого діагнозу доцільно застосовувати препарати заліза.
*a. Гіпохромна анемія
b. Гіперхромна анемія
c. Гемолітична анемія
d. Лейкопенія
e. Лімфоцитоз

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 95%
b. 70%
*c. 90%
d. 40%
e. 96%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Білої глини
b. Ксероформу
*c. Вісмуту нітрату основного
d. Фенілсаліцилат
e. Сульфадимезину

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У холодній воді очищеній
*b. У суміші води очищеної та кислоти хлористоводневої розведеної
c. В ізотонічному розчині натрію хлориду
d. У кислоті хлористоводневій розведеній
e. У гарячій воді очищеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Диетиламіноетил
b. Бензольне кільце
*c. Первинна ароматична аміногрупа
d. Складноефірне угрупування
e. Хлористоводнева кислота, зв'язана з основою препарату

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
*a. Екстракт водяного перцю
b. Настойка женьшеню
c. Екстракт родіоли рожевої
d. Таблетки валеріани
e. Настойка глоду

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Конвалія звичайна
b. Кропива собача
c. Кульбаба лікарська
d. Кріп запашний
*e. Касія гостролиста

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 29,7 г
b. 30,0 г
c. 50,0 г
*d. 39,7 г
e. 40,0 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +15^оC до +25^оC
b. При температурі від +2^оC до +8^оC
c. При температурі від +8^оC до +15^оC
*d. При відносній вологості повітря не більше 60%
e. У місці, яке виключає можливість попадання прямих сонячних променів

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Титриметрія
*b. Перегонка з водяною парою
c. Спектрофотометрія
d. Гравіметрія
e. ВЕРХ

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Ромашка лікарська
b. Пижмо звичайне
c. Нагідки лікарські
d. Звіробій плямистий
*e. Льон звичайний

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 0,1 г
b. 2,0 г
*c. 0,4 г
d. 0,2 г
e. 4,0 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
*a. 8-15^оC
b. Не вище 25^оC
c. 2-8^оC
d. Не вище 20^оC
e. Не вище 5^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Гіпертензія
*b. Сонливість
c. Брадикардія
d. Тахікардія
e. Бронхоспазм

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Конвалія звичайна
b. Нагідки лікарські
*c. Горицвіт весняний
d. Ромашка лікарська
e. Наперстянка пурпурова

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Речовини, що окиснюються
b. Нітрати
c. Хлориди
*d. Лужноземельні метали
e. Сульфати

81. Розчини якої речовини під час зберігання жовтіють?
a. Прокаїну гідрохлориду
b. Стрептоциду
c. Етанолу
*d. Метамізолу натрієвої солі
e. Глюкози

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
*a. Перекис водню, розчин для зовнішнього застосування 3%, 40 мл
b. Натрію хлорид, 0,9%-ий розчин, 200 мл у флаконі для інфузій
c. Метамізол натрію, 50%-ий розчин для ін'єкцій, по 2 мл №10
d. Кетамін, 5%-ий розчин для ін'єкцій, по 2 мл №10
e. Феназепам, таблетки 2,5 мг №10

83. Які дії здійснюються з товарно-матеріальними цінностями перед початком планової інвентаризації в аптеці?
a. Оцінюються за ринковою вартістю
*b. Групуються, розсортовуються та розкладаються за назвами
c. Упаковуються для перевезення
d. Перевіряються на відповідність стандартам якості
e. Передаються на відповідальне зберігання

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Ретинолу ацетат
*c. Ціанокобаламін
d. Кислота нікотинова
e. Кислота аскорбінова

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Діазепам
b. Флуоксетин
*c. Доксиламін
d. Атропін
e. Сульпірид

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
*a. Біотрансформація
b. Абсорбція
c. Розподіл
d. Екскреція
e. Кумуляція

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Готують із додаванням кислоти хлористоводневої
b. Проціджують після повного охолодження
c. Проціджують готовий водний витяг негайно
*d. Використовують метод холодного настоювання
e. Враховують біологічну активність лікарської рослинної сировини

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 10%-ий розчин заліза (III) сульфату
b. 1%-ий розчин желатини
c. 1%-ий розчин хлоридної кислоти
d. 5%-ий розчин натрію нітропрусиду
*e. 5%-ий розчин натрію гідроксиду

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тетраборат, метамізол натрій, глутамінова кислота
b. Натрію тіосульфат, глюкоза безводна, бензоат натрію
*c. Натрію тіосульфат, метамізол натрій, аскорбінова кислота
d. Натрію тіосульфат, сульфацетамід натрію, аскорбінова кислота
e. Натрію саліцилат, метамізол натрій, хлористоводнева кислота

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Метронідазол
b. Римантадин
*c. Ністатин
d. Альбендазол
e. Хлорамфенікол

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Еналаприл
b. Бісопролол
*c. Ніфедипін
d. Празозин
e. Клонідин

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Адитивного ефекту
b. Лікарської ідіосинкразії
*c. Матеріальної кумуляції
d. Потенціювання ефекту
e. Сенсибілізації

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Рефрактометрiя
b. Спектроскопія ядерного магнітного резонансу
*c. Поляриметрія
d. Iнфрачервона спектроскопiя
e. Тонкошарова хроматографiя

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1
b. Відпускається без рецепта
c. Ф-1 у двох екземплярах
d. Ф-1 і Ф-3
*e. Ф-3

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Тахіфілаксію
b. Ідіосинкразію
*c. Абстинентний синдром
d. Синдром віддачі
e. Синдром обкрадання

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Відомість
b. Товарний звіт
c. Реєстр рецептів
d. Рахунок
*e. Звіт

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані поблизу від медичного закладу пацієнта
b. Будь-які аптеки, незалежно від того, чи укладено договір із НСЗУ
*c. Аптеки, які уклали договори з НСЗУ, незалежно від місця проживання чи перебування пацієнта
d. Аптеки, які уклали договори з НСЗУ, лише в межах певного регіону
e. Лише аптеки, які розташовані в містах обласного підпорядкування

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
*a. Синдрому відміни
b. Тахіфілаксії
c. Залежності
d. Кумуляції
e. Сенсибілізації

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
*a. Тіамін
b. Піридоксин
c. Ергокальциферол
d. Ретинол
e. Ціанокобаламін

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Бекламетазон
*b. Пілокарпін
c. Ксилометазолін
d. Тетризолін
e. Атропін

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Посадовою інструкцією
b. Наказом завідувача аптечного складу
*c. Планом термінових дій
d. Положенням про аптечний склад
e. Розпорядженням керівника підприємства

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Ефірних олій
b. Полісахаридів
c. Алкалоїдів
*d. Флавоноїдів
e. Танінів

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Бензойна кислота
*b. Глутамінова кислота
c. Ацетилсаліцилова кислота
d. Метамізол натрію
e. Саліцилова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Алкаліметрія
c. Комплексонометрія
d. Ацидиметрія
e. Нітритометрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Послаблювальну і заспокійливу
b. Сечогінну і кровоспинну
c. Тонізуючу і протисудомну
d. Спазмолітичну і протизапальну
*e. Гіпотензивну і седативну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Хлорамфенікол
c. Сульфаніламід
d. Кислоту борну
e. Цинку оксид

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Пропілтіоурацил
*b. Левотироксин натрію
c. Селен
d. Калію йодид
e. Тіамазол

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Натрію гідроксид
c. Кислоту хлористоводневу
d. Срібла нітрат
e. Заліза хлорид

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Дезлоратадин
c. Дифенгідрамін
*d. Фамотидин
e. Лоратадин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Рослинні екстракти
b. Танін
*c. Ксероформ
d. Ментол
e. Протаргол

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Фетотоксична
b. Бластомогенна
c. Тератогенна
d. Ембріотоксична
*e. Мутагенна

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Аліциклічних
*b. Ароматичних
c. Ациклічних
d. Гетероциклічних
e. Неорганічних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Ефірних олій
b. Стероїдних сапонінів
c. Алкалоїдів
d. Серцевих глікозидів
*e. Антраценпохідних

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Карведилол
b. Бісопролол
*c. Пропранолол
d. Ніфедипін
e. Атенолол

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 5%
*b. 50%
c. 25%
d. 2%
e. 20%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Вербени трава
b. Валеріани корені
c. Волошки квіти
d. Верби кора
*e. Вільхи супліддя

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Стільки, скільки ж йоду прописано
b. Половину від маси прописаного йоду
c. Втричі більше від маси прописаного йоду
d. Втричі менше від маси прописаного йоду
*e. Подвійну кількість від маси прописаного йоду

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Ін'єкційний підшкірний
b. Суббукальний
c. Сублінгвальний
*d. Ректальний
e. Інгаляційний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
b. Відпустити лікарські засоби, що вказані в цьому рецепті
c. Погасити рецепт штампом "Рецепт недійсний"
*d. Відмовити у відпуску ліків за цим рецептом
e. Зателефонувати лікарю, який виписав цей рецепт, для з'ясування ситуації

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Строфант Комбе
b. Наперстянка шерстиста
c. Наперстянка пурпурова
d. Наперстянка великоквіткова
*e. Конвалія травнева

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Містить речовини, активність і побічні дії яких вимагають додаткових досліджень
*b. Не завдає прямої або непрямої шкоди здоров'ю
c. Новий на фармацевтичному ринку і має обмежений досвід використання на практиці
d. Впливає на психічні процеси в центральній нервовій системі людини
e. При застосуванні може розвинутися звикання

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
*a. Конкурентний антагонізм
b. Синергізм за типом потенціювання
c. Неконкурентний антагонізм
d. Функціональна кумуляція
e. Синергізм за типом підсумовування

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
*a. Натрію тіосульфат
b. Магнію сульфат
c. Калію бромід
d. Кальцію хлорид
e. Кислота борна

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію тіосульфат
b. Натрію гідроксид
c. Церію сульфат
d. Натрію едетат
*e. Натрію нітрит

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Територіальну Держлікслужбу
*b. Національну поліцію
c. Міністерство охорони здоров'я
d. Держпродспоживслужбу
e. Держлікслужбу України

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
*a. Білого кольору на чорному тлі
b. Червоного кольору на чорному тлі
c. Чорного кольору на білому тлі
d. Червоного кольору на білому тлі
e. Білого кольору на червоному тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
*b. Бутамірат
c. Амброксол
d. Бромгексин
e. Мукалтин

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Збудження ЦНС
b. Імунодепресивна дія
*c. Забарвлення калу в чорний колір
d. Кровоточивість ясен
e. Підвищення рівня глюкози в крові

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. П'ять років, без урахування поточного
b. Тридцять днів
c. Десять днів
*d. Один рік, без урахування поточного
e. Три роки, без урахування поточного

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Quercus robur
b. Salix alba
c. Viburnum opulus
*d. Frangula alnus
e. Taxus baccata

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. При прийомі на роботу нового члена колективу
b. За усним зверненням всіх членів колективу
*c. При вибутті з колективу більше ніж половини його членів
d. У разі звільнення хоча б одного з членів колективу
e. За усним зверненням хоча б одного з членів колективу

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
b. Глоду квіти
*c. Гінкго листя
d. Солодки корені
e. Глоду плоди

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Пропранолол
b. Диклофенак
c. Метамізол натрію
d. Нітрогліцерин
*e. Цинаризин

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Полегшення проникнення діючої речовини в мікробну клітину
b. Захисту слизової оболонки шлунка
*c. Пригнічення мікробних beta-лактамаз
d. Покращення всмоктування антибіотика у травному тракті
e. Застосування при інфекціях, викликаних бактеріями та найпростішими

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Блокада Н_2-гістамінових рецепторів
*b. Блокада М-холінорецепторів
c. Блокада Н-холінорецепторів
d. Стимуляція Н-холінорецепторів
e. Стимуляція М-холінорецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 35 см
b. Не менше 25 см
*c. Не менше 15 см
d. Не менше 30 см
e. Не менше 20 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
*a. 0,5 г тритурації атропіну сульфату (1:100)
b. 0,5 г тритурації атропіну сульфату (1:10)
c. 0,05 г тритурації атропіну сульфату (1:100)
d. 0,005 г тритурації атропіну сульфату (1:100)
e. 0,05 г тритурації атропіну сульфату (1:10)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
*a. Ментол
b. Лідокаїн
c. Прокаїн
d. Біла глина
e. Бензокаїн

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
*a. Не більше ніж на 3 дні
b. Не більше ніж на 2 дні
c. Не більше ніж на 4 дні
d. Не більше ніж на 5 днів
e. Не більше ніж на 1 день

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Настоювання за кімнатної температури протягом 30 хв
b. Нагрівання протягом 30 хв
c. Проціджування в теплому вигляді через 10 хв після настоювання
d. Проціджування крізь подвійний шар марлі та ватний тампон
*e. Проціджування після повного охолодження не менш ніж через 3-4 год

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на півріччя
b. Один раз на рік
c. Один раз на місяць
d. Один раз на два місяці
*e. Один раз на квартал

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Піридоксин
b. Токоферол
c. Рибофлавін
*d. Ергокальциферол
e. Ретинол

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
*a. Цетиризину гідрохлорид
b. Клонідину гідрохлорид
c. Фуразидин
d. Зопіклон
e. Амоксициліну тригідрат

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Прибутковий касовий ордер
b. Інвентаризаційну відомість
c. Супровідну відомість
d. Грошовий чек
*e. Видатковий касовий ордер

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава фіалки
b. Корінь солодки
*c. Листя блекоти
d. Листя шавлії
e. Трава череди

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Повідон йод
b. Декаметоксин
*c. Водню пероксид
d. Нітрофурал
e. Діамантовий зелений

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
*a. 1,333
b. 1,344
c. 1,322
d. 1,355
e. 1,311

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 1 місяць
b. 5 місяців
*c. 3 роки
d. 2 роки
e. 6 місяців

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Цефтріаксон
*b. Ципрофлоксацин
c. Кларитроміцин
d. Ко-тримоксазол
e. Ніфуроксазид

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
b. Снодійний
c. Потенціювальний
*d. Анксіолітичний
e. Протисудомний

