1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Фенолфталеїн
b. Натрію еозинат
c. Феруму (IIІ) амонію сульфат
d. Дифенілкарбазон
*e. Калію хромат

2. Укажіть характерні мікроскопічні ознаки анатомічної будови листя м'яти перцевої.
a. Волоски з грубобородавчастою поверхнею
b. Поодинокі кристали оксалату кальцію
c. Друзи оксалату кальцію
*d. Округлі залозки з радіально розташованими клітинами
e. Довгасто-овальні клітини з кристалічним піском

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 0-5^оC
b. 18-24^оC
*c. 3-35^оC
d. 15-30^оC
e. 10-25^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Друзи, головчасті волоски
*b. Цистоліти, ретортоподібні волоски
c. Ідіобласти, багатоклітинні волоски
d. Стилоїди, бородавчасті волоски
e. Рафіди, сосочкоподібні волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Наркотичний препарат
b. Рецептурний лікарський засіб
*c. Препарат, що відпускається без рецепта лікаря
d. Лікарський засіб, що належить до переліку барвних речовин
e. Психотропний препарат

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Психостимулятори
b. Анксіолітики
*c. Антидепресанти
d. Холінолітики
e. Антигістамінні

7. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Зведений реєстр
b. Касова книга
c. Довідка
d. Прибуткова накладна
*e. Акт

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Не може бути прийнятий у жодному разі
b. Після проходження інтернатури
*c. Після проходження перепідготовки
d. Після випробувального терміну
e. Може бути прийнятий на вакантну посаду

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 2 мл
b. 20 мл
*c. 10 мл
d. 40 мл
e. 100 мл

10. Яким чином фармацевту необхідно додати настойку м'яти перцевої до рідкої лікарської форми?
a. Змішати з подвійною кількістю мікстури, в останню чергу, частинами, збовтавши
b. Змішати з водою очищеною, в останню чергу, частинами, збовтавши
c. Першою, збовтавши
d. В останню чергу, збовтавши
*e. Змішати з рівною кількістю мікстури, в останню чергу, частинами, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Чистотілу трава
b. Споришу трава
*c. Грициків трава
d. Череди трава
e. Фіалки трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Віск
b. Парафін
c. Вазелін
d. Ланолін водний
*e. Ланолін безводний

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 1,0 г вазелінової олії
b. Анестезин змішують з 9,0 г розтопленого вазеліну
c. Анестезин змішують з 0,5 г вазелінової олії
d. Анестезин змішують з 0,5 г розтопленого вазеліну
*e. Анестезин змішують з 1,0 г розтопленого вазеліну

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
*a. 20±0,5^оC
b. Нижче 20^оC
c. Вище 20^оC
d. 19-21^оC
e. 20±5^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
*a. Не рідше одного разу на тиждень
b. Не рідше одного разу на місяць
c. Не рідше одного разу на добу
d. Не рідше одного разу шість місяців
e. Не рідше одного разу на зміну

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Амінокислоти
b. Полісахариди
c. Кумарини
d. Флавоноїди
*e. Сапоніни

17. Укажіть препарат, що підвищує внутрішньоочний тиск і протипоказаний при глаукомі.
a. Галантаміну гідробромід
b. Пілокарпіну гідрохлорид
c. Фізіостигмін
*d. Атропіну сульфат
e. Неостигмін

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
*a. 3,0-5,0 г
b. 4,0-6,0 г
c. 1,0-2,0 г
d. 2,0-4,0 г
e. 6,0-8,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
b. GMP
*c. GSP
d. GPP
e. GDP

20. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Кислота борна, кальцію карбонат
c. Цинку оксид, тальк
*d. Камфора, ментол
e. Біла глина, бентоніт

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Смородини чорної плоди
b. Підбілу звичайного листя
*c. Родіоли рожевої корені
d. Кропиви собачої трава
e. Цмину піскового квітки

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Ліподистрофія
b. Бронхоспазм
*c. Гіпоглікемія
d. Гіперглікемія
e. Гіперліпідемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Волошки синьої квітки
b. Софори японської плоди
c. Брусниці звичайної листки
*d. Собачої кропиви трава
e. Кульбаби лікарської корені

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Втрати лояльності споживачів
b. Зниження рентабельності
*c. Зменшення товарообіговості
d. Негативного іміджу аптеки
e. Наявності дефектури

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Хімічний антагонізм
b. Фізіологічний антагонізм
c. Синергізм за типом потенціювання
d. Фізичний антагонізм
*e. Синергізм за типом підсумовування

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Валеріана лікарська
b. М'ята перцева
c. Ромашка лікарська
d. Евкаліпт прутоподібний
*e. Шавлія лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гепатотоксичність
b. Артеріальну гіпертензію
c. Гіперкаліємію
d. Ульцерогенну дію
*e. Ототоксичність

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
*a. Тритерпенові сапоніни
b. Фурокумарини
c. Стероїдні сапоніни
d. Алкалоїди ізохінолінового ряду
e. Антраценпохідні алізаринового ряду

29. Який індикатор використовують під час виконання кількісного визначення кислоти борної методом прямої алкаліметрії?
a. Ксиленоловий оранжевий
b. Метиленовий синій
c. Метиловий оранжевий
d. Протравний чорний
*e. Фенолфталеїн

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Бупренорфін
*b. Налоксон
c. Налбуфін
d. Буторфанол
e. Налмефен

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, порівняння з іншими аптечними закладами
*b. Найменування ліцензіата, торговельної марки, що належить ліцензіату на законних підставах, режим роботи аптечного закладу
c. Торговельна марка та найменування аптечного закладу, інформація щодо цін
d. Режим роботи аптечного закладу, інформація про орієнтованість аптечного закладу на обслуговування певних соціальних груп населення
e. Інформація щодо цін, назва торговельної марки

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
*a. Дифенгідрамін
b. Лоратадин
c. Фексофенидин
d. Мебгідролін
e. Цетиризин

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлоратна, пентанол
b. Кислота нітратна розведена, пропанол
c. Кислота оцтова безводна, бутанол
d. Кислота хлористоводнева розведена, етанол
*e. Кислота сульфатна концентрована, метанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в сухому місці
b. Зберігати при температурі не вище 25^оC
c. Зберігати в холодильнику
*d. Зберігати в недоступному для дітей місці
e. Зберігати в темному місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
b. Лікарська залежність
*c. Медикаментозна алергія
d. Синдром відміни
e. Матеріальна кумуляція

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
*a. Заліза (ІІІ) хлорид
b. Магнію сульфат
c. Калію гексагідроксостибіат (V)
d. Кислота хлористоводнева
e. Кислота метоксифенілоцтова

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Йоду розчин спиртовий
b. Перекис водню
*c. Повідон йод
d. Лінімент бальзамічний за Вишневським
e. Калію перманганат

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Спочатку подрібнюють із декількома краплями спирту, а потім додають до вазелінової олії
*b. Диспергують спочатку в сухому вигляді, а потім із невеликою кількістю вазелінової олії
c. Додають у флакон до відпуску і нагрівають до повного розчинення
d. Додають до попередньо підігрітої вазелінової олії у флакон до відпуску
e. Розчиняють в ізотонічному розчині натрію хлориду при нагріванні

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 10 календарних днів
b. 30 календарних днів
c. 50 календарних днів
d. 20 календарних днів
*e. 90 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Запивати молоком
b. Застосовувати обволікальні засоби
c. Вживати з яєчним білком
d. Застосовувати блокатори протонної помпи
*e. Приймати після вживання їжі

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
*a. Дексаметазон
b. Сальбутамол
c. Сальметерол
d. Еуфілін
e. Монтелукаст

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
*a. 100%
b. 25%
c. 10%
d. 50%
e. 0%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
*a. 25 хв
b. 45 хв
c. 30 хв
d. 15 хв
e. 10 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Підроблені
b. Контрафактні
*c. Неякісні
d. Якісні
e. Фальсифіковані

45. У рослинах яких родин найчастіше зустрічаються антраглікозиди?
a. Селерові, аралієві
b. Соснові, ясноткові
c. Товстолисті, вересові
*d. Гречкові, крушинові
e. Айстрові, вахтові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
b. Ксилометазолін, тетразолін
c. Бромгексин, амброксол
d. Дексаметазон, беклометазон
*e. Лоратадин, дезлоратадин

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
*a. 1 місяць, 3 роки
b. 1 місяць, 1 рік
c. 1 місяць, 5 років
d. 10 днів, 5 років
e. 10 днів, 1 рік

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Національний банк України
b. Державна податкова служба
c. Банк, у якому відкритий поточний рахунок підприємства
d. Територіальна Держлікслужба
*e. Підприємство самостійно

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
b. Оцінка ефективності роботи фахівців
*c. Виявлення нестачі або надлишку товару і коштів
d. Визначення продуктивності праці кожного працівника
e. Перевірка дотримання касової дисципліни

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише один фармацевтичний працівник
b. Один водій, один фармацевтичний працівник та завідувач мобільного аптечного пункту
c. Лише один водій
*d. Один водій та не менше як один фармацевтичний працівник
e. Лише завідувач мобільного аптечного пункту

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folіa Salvіae offіcіnalіs
b. Folia Menthae piperitae
*c. Folia Cannabis sativa
d. Folia Eucalypti viminalis
e. Folia Melissae officinalis

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Вище 25^оC
b. 8-15^оC
c. 2-8^оC
d. Нижче 0^оC
*e. 15-25^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Запобіганню утворення факторів згортання крові
b. Гальмуванню тромбоутворення
*c. Прискоренню агрегації тромбоцитів
d. Зниженню утворення тромбоксана
e. Стимуляції еритропоезу

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Діакарб
b. Спіронолактон
c. Гідрохлортіазид
*d. Фуросемід
e. Маніт

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ульцерогенна дія
b. Нефротоксична дія
*c. Гепатотоксична дія
d. Нейротоксична дія
e. Ототоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Belladonnae radices
b. Berberidis fructus
c. Leonuri cardiacaea herba
d. Serpylli herba
*e. Althaeae radices

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки в структурі лікувально-профілактичного закладу
b. Мобільного аптечного пункту
c. Аптечного пункту
*d. Аптечного складу
e. Аптеки

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Ксилометазолін
b. Німесулід
c. Феназон
d. Метамізол
*e. Лідокаїн

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 2,15% від вартості лікарських форм
b. 0,95% від використаної кількості
c. 0,4% від використаної кількості
*d. 1,7% від вартості лікарських форм
e. 0,65% від вартості лікарських форм

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Хлорид гексагідрат
b. Оксид важкий
c. Карбонат основний
d. Оксид легкий
*e. Сульфат гептагідрат

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Індометацин
b. Диклофенак
c. Ацетилсаліцилова кислота
d. Ібупрофен
*e. Мелоксикам

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
*a. Одну упаковку ЛЗ, але не більше 50 таблеток
b. Одну упаковку ЛЗ, але не більше 20 таблеток
c. Одну упаковку ЛЗ, але не більше 10 таблеток
d. Одну упаковку ЛЗ, але не більше 40 таблеток
e. Одну упаковку ЛЗ, але не більше 30 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 15
b. 20
c. 30
d. 5
*e. 10

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Етамзилат
b. Фенілін
c. Варфарин
*d. Транексамова кислота
e. Гепарин

65. Укажіть, за наявності якого діагнозу доцільно застосовувати препарати заліза.
*a. Гіпохромна анемія
b. Гіперхромна анемія
c. Гемолітична анемія
d. Лімфоцитоз
e. Лейкопенія

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 96%
*b. 90%
c. 95%
d. 70%
e. 40%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Ксероформу
b. Білої глини
c. Сульфадимезину
d. Фенілсаліцилат
*e. Вісмуту нітрату основного

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У холодній воді очищеній
*b. У суміші води очищеної та кислоти хлористоводневої розведеної
c. У кислоті хлористоводневій розведеній
d. В ізотонічному розчині натрію хлориду
e. У гарячій воді очищеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Складноефірне угрупування
b. Бензольне кільце
c. Хлористоводнева кислота, зв'язана з основою препарату
d. Диетиламіноетил
*e. Первинна ароматична аміногрупа

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Настойка женьшеню
b. Екстракт родіоли рожевої
*c. Екстракт водяного перцю
d. Настойка глоду
e. Таблетки валеріани

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
*a. Касія гостролиста
b. Конвалія звичайна
c. Кульбаба лікарська
d. Кріп запашний
e. Кропива собача

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 30,0 г
b. 50,0 г
*c. 39,7 г
d. 29,7 г
e. 40,0 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +2^оC до +8^оC
b. У місці, яке виключає можливість попадання прямих сонячних променів
c. При температурі від +8^оC до +15^оC
d. При температурі від +15^оC до +25^оC
*e. При відносній вологості повітря не більше 60%

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
*a. Перегонка з водяною парою
b. ВЕРХ
c. Титриметрія
d. Гравіметрія
e. Спектрофотометрія

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Звіробій плямистий
b. Нагідки лікарські
c. Ромашка лікарська
d. Пижмо звичайне
*e. Льон звичайний

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 4,0 г
*b. 0,4 г
c. 0,2 г
d. 0,1 г
e. 2,0 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 5^оC
b. Не вище 20^оC
c. Не вище 25^оC
*d. 8-15^оC
e. 2-8^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Тахікардія
b. Гіпертензія
c. Бронхоспазм
d. Брадикардія
*e. Сонливість

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Конвалія звичайна
*b. Горицвіт весняний
c. Наперстянка пурпурова
d. Нагідки лікарські
e. Ромашка лікарська

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Хлориди
b. Сульфати
c. Речовини, що окиснюються
d. Нітрати
*e. Лужноземельні метали

81. Розчини якої речовини під час зберігання жовтіють?
a. Етанолу
*b. Метамізолу натрієвої солі
c. Стрептоциду
d. Глюкози
e. Прокаїну гідрохлориду

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Кетамін, 5%-ий розчин для ін'єкцій, по 2 мл №10
b. Натрію хлорид, 0,9%-ий розчин, 200 мл у флаконі для інфузій
c. Феназепам, таблетки 2,5 мг №10
*d. Перекис водню, розчин для зовнішнього застосування 3%, 40 мл
e. Метамізол натрію, 50%-ий розчин для ін'єкцій, по 2 мл №10

83. Які дії здійснюються з товарно-матеріальними цінностями перед початком планової інвентаризації в аптеці?
a. Передаються на відповідальне зберігання
b. Оцінюються за ринковою вартістю
c. Перевіряються на відповідність стандартам якості
*d. Групуються, розсортовуються та розкладаються за назвами
e. Упаковуються для перевезення

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
*a. Ціанокобаламін
b. Ретинолу ацетат
c. Кислота нікотинова
d. Кислота аскорбінова
e. Фолієва кислота

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Атропін
b. Флуоксетин
c. Діазепам
*d. Доксиламін
e. Сульпірид

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
*a. Біотрансформація
b. Екскреція
c. Розподіл
d. Кумуляція
e. Абсорбція

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Готують із додаванням кислоти хлористоводневої
b. Проціджують готовий водний витяг негайно
*c. Використовують метод холодного настоювання
d. Проціджують після повного охолодження
e. Враховують біологічну активність лікарської рослинної сировини

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
*a. 5%-ий розчин натрію гідроксиду
b. 1%-ий розчин хлоридної кислоти
c. 10%-ий розчин заліза (III) сульфату
d. 5%-ий розчин натрію нітропрусиду
e. 1%-ий розчин желатини

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, сульфацетамід натрію, аскорбінова кислота
b. Натрію саліцилат, метамізол натрій, хлористоводнева кислота
c. Натрію тетраборат, метамізол натрій, глутамінова кислота
*d. Натрію тіосульфат, метамізол натрій, аскорбінова кислота
e. Натрію тіосульфат, глюкоза безводна, бензоат натрію

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Хлорамфенікол
b. Римантадин
*c. Ністатин
d. Метронідазол
e. Альбендазол

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Клонідин
b. Празозин
*c. Ніфедипін
d. Бісопролол
e. Еналаприл

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Лікарської ідіосинкразії
b. Сенсибілізації
c. Потенціювання ефекту
d. Адитивного ефекту
*e. Матеріальної кумуляції

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
*a. Поляриметрія
b. Спектроскопія ядерного магнітного резонансу
c. Iнфрачервона спектроскопiя
d. Тонкошарова хроматографiя
e. Рефрактометрiя

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Відпускається без рецепта
*b. Ф-3
c. Ф-1 і Ф-3
d. Ф-1
e. Ф-1 у двох екземплярах

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
*a. Абстинентний синдром
b. Синдром віддачі
c. Ідіосинкразію
d. Синдром обкрадання
e. Тахіфілаксію

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Рахунок
b. Реєстр рецептів
c. Відомість
*d. Звіт
e. Товарний звіт

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані поблизу від медичного закладу пацієнта
b. Лише аптеки, які розташовані в містах обласного підпорядкування
c. Аптеки, які уклали договори з НСЗУ, лише в межах певного регіону
*d. Аптеки, які уклали договори з НСЗУ, незалежно від місця проживання чи перебування пацієнта
e. Будь-які аптеки, незалежно від того, чи укладено договір із НСЗУ

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Сенсибілізації
b. Кумуляції
*c. Синдрому відміни
d. Тахіфілаксії
e. Залежності

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Піридоксин
b. Ціанокобаламін
c. Ретинол
*d. Тіамін
e. Ергокальциферол

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Ксилометазолін
b. Тетризолін
c. Бекламетазон
*d. Пілокарпін
e. Атропін

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Наказом завідувача аптечного складу
b. Посадовою інструкцією
c. Положенням про аптечний склад
*d. Планом термінових дій
e. Розпорядженням керівника підприємства

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Ефірних олій
b. Полісахаридів
c. Алкалоїдів
*d. Флавоноїдів
e. Танінів

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Бензойна кислота
b. Метамізол натрію
*c. Глутамінова кислота
d. Саліцилова кислота
e. Ацетилсаліцилова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Ацидиметрія
b. Нітритометрія
*c. Аргентометрія
d. Алкаліметрія
e. Комплексонометрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Сечогінну і кровоспинну
b. Послаблювальну і заспокійливу
c. Тонізуючу і протисудомну
d. Спазмолітичну і протизапальну
*e. Гіпотензивну і седативну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Хлорамфенікол
c. Цинку оксид
d. Кислоту борну
e. Сульфаніламід

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Калію йодид
b. Тіамазол
c. Пропілтіоурацил
*d. Левотироксин натрію
e. Селен

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Натрію гідроксид
c. Срібла нітрат
d. Кислоту хлористоводневу
e. Заліза хлорид

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дифенгідрамін
*b. Фамотидин
c. Лоратадин
d. Дексаметазон
e. Дезлоратадин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Ментол
b. Танін
c. Протаргол
d. Рослинні екстракти
*e. Ксероформ

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Фетотоксична
b. Тератогенна
c. Бластомогенна
d. Ембріотоксична
*e. Мутагенна

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Аліциклічних
*b. Ароматичних
c. Неорганічних
d. Гетероциклічних
e. Ациклічних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Алкалоїдів
b. Серцевих глікозидів
*c. Антраценпохідних
d. Стероїдних сапонінів
e. Ефірних олій

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
*a. Пропранолол
b. Карведилол
c. Ніфедипін
d. Атенолол
e. Бісопролол

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
*a. 50%
b. 25%
c. 5%
d. 20%
e. 2%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
*a. Вільхи супліддя
b. Верби кора
c. Валеріани корені
d. Вербени трава
e. Волошки квіти

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
*a. Подвійну кількість від маси прописаного йоду
b. Втричі менше від маси прописаного йоду
c. Втричі більше від маси прописаного йоду
d. Половину від маси прописаного йоду
e. Стільки, скільки ж йоду прописано

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Ін'єкційний підшкірний
*b. Ректальний
c. Сублінгвальний
d. Суббукальний
e. Інгаляційний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
b. Зателефонувати лікарю, який виписав цей рецепт, для з'ясування ситуації
*c. Відмовити у відпуску ліків за цим рецептом
d. Погасити рецепт штампом "Рецепт недійсний"
e. Відпустити лікарські засоби, що вказані в цьому рецепті

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка великоквіткова
*b. Конвалія травнева
c. Наперстянка пурпурова
d. Наперстянка шерстиста
e. Строфант Комбе

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Містить речовини, активність і побічні дії яких вимагають додаткових досліджень
*b. Не завдає прямої або непрямої шкоди здоров'ю
c. При застосуванні може розвинутися звикання
d. Впливає на психічні процеси в центральній нервовій системі людини
e. Новий на фармацевтичному ринку і має обмежений досвід використання на практиці

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Функціональна кумуляція
c. Синергізм за типом підсумовування
d. Синергізм за типом потенціювання
*e. Конкурентний антагонізм

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кальцію хлорид
b. Магнію сульфат
c. Кислота борна
*d. Натрію тіосульфат
e. Калію бромід

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію тіосульфат
b. Натрію гідроксид
c. Натрію едетат
d. Церію сульфат
*e. Натрію нітрит

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
*a. Національну поліцію
b. Міністерство охорони здоров'я
c. Держлікслужбу України
d. Територіальну Держлікслужбу
e. Держпродспоживслужбу

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Білого кольору на червоному тлі
b. Червоного кольору на чорному тлі
*c. Білого кольору на чорному тлі
d. Червоного кольору на білому тлі
e. Чорного кольору на білому тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
*a. Бутамірат
b. Бромгексин
c. Амброксол
d. Мукалтин
e. Ацетилцистеїн

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Імунодепресивна дія
b. Кровоточивість ясен
*c. Забарвлення калу в чорний колір
d. Збудження ЦНС
e. Підвищення рівня глюкози в крові

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Три роки, без урахування поточного
b. П'ять років, без урахування поточного
c. Десять днів
*d. Один рік, без урахування поточного
e. Тридцять днів

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
b. Taxus baccata
c. Salix alba
d. Quercus robur
*e. Frangula alnus

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням хоча б одного з членів колективу
*b. При вибутті з колективу більше ніж половини його членів
c. За усним зверненням всіх членів колективу
d. У разі звільнення хоча б одного з членів колективу
e. При прийомі на роботу нового члена колективу

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
b. Солодки корені
c. Глоду квіти
d. Глоду плоди
*e. Гінкго листя

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
*a. Цинаризин
b. Диклофенак
c. Метамізол натрію
d. Нітрогліцерин
e. Пропранолол

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Застосування при інфекціях, викликаних бактеріями та найпростішими
b. Покращення всмоктування антибіотика у травному тракті
*c. Пригнічення мікробних beta-лактамаз
d. Захисту слизової оболонки шлунка
e. Полегшення проникнення діючої речовини в мікробну клітину

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція Н-холінорецепторів
*b. Блокада М-холінорецепторів
c. Стимуляція М-холінорецепторів
d. Блокада Н-холінорецепторів
e. Блокада Н_2-гістамінових рецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 25 см
b. Не менше 20 см
c. Не менше 35 см
d. Не менше 30 см
*e. Не менше 15 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:100)
b. 0,5 г тритурації атропіну сульфату (1:10)
c. 0,05 г тритурації атропіну сульфату (1:10)
d. 0,005 г тритурації атропіну сульфату (1:100)
*e. 0,5 г тритурації атропіну сульфату (1:100)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
*a. Ментол
b. Бензокаїн
c. Біла глина
d. Лідокаїн
e. Прокаїн

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 5 днів
b. Не більше ніж на 4 дні
c. Не більше ніж на 2 дні
*d. Не більше ніж на 3 дні
e. Не більше ніж на 1 день

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування крізь подвійний шар марлі та ватний тампон
b. Нагрівання протягом 30 хв
c. Проціджування в теплому вигляді через 10 хв після настоювання
d. Настоювання за кімнатної температури протягом 30 хв
*e. Проціджування після повного охолодження не менш ніж через 3-4 год

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на півріччя
b. Один раз на місяць
*c. Один раз на квартал
d. Один раз на два місяці
e. Один раз на рік

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Токоферол
b. Ретинол
*c. Ергокальциферол
d. Піридоксин
e. Рибофлавін

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Амоксициліну тригідрат
b. Фуразидин
*c. Цетиризину гідрохлорид
d. Клонідину гідрохлорид
e. Зопіклон

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Грошовий чек
*b. Видатковий касовий ордер
c. Інвентаризаційну відомість
d. Прибутковий касовий ордер
e. Супровідну відомість

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Листя шавлії
b. Трава череди
*c. Листя блекоти
d. Корінь солодки
e. Трава фіалки

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Декаметоксин
b. Нітрофурал
*c. Водню пероксид
d. Діамантовий зелений
e. Повідон йод

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,322
b. 1,355
c. 1,311
d. 1,344
*e. 1,333

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 2 роки
b. 6 місяців
c. 1 місяць
d. 5 місяців
*e. 3 роки

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Цефтріаксон
b. Ніфуроксазид
c. Ко-тримоксазол
*d. Ципрофлоксацин
e. Кларитроміцин

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Потенціювальний
b. Антипсихотичний
c. Снодійний
d. Протисудомний
*e. Анксіолітичний

