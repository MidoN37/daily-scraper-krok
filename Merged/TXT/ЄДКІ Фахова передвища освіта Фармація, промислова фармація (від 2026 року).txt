1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Феруму (IIІ) амонію сульфат
b. Дифенілкарбазон
c. Фенолфталеїн
d. Натрію еозинат
*e. Калію хромат

2. Укажіть характерні мікроскопічні ознаки анатомічної будови листя м'яти перцевої.
a. Волоски з грубобородавчастою поверхнею
b. Довгасто-овальні клітини з кристалічним піском
c. Друзи оксалату кальцію
*d. Округлі залозки з радіально розташованими клітинами
e. Поодинокі кристали оксалату кальцію

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 18-24^оC
b. 10-25^оC
*c. 3-35^оC
d. 15-30^оC
e. 0-5^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Стилоїди, бородавчасті волоски
b. Друзи, головчасті волоски
c. Ідіобласти, багатоклітинні волоски
d. Рафіди, сосочкоподібні волоски
*e. Цистоліти, ретортоподібні волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Рецептурний лікарський засіб
b. Лікарський засіб, що належить до переліку барвних речовин
c. Психотропний препарат
d. Наркотичний препарат
*e. Препарат, що відпускається без рецепта лікаря

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Психостимулятори
b. Анксіолітики
*c. Антидепресанти
d. Антигістамінні
e. Холінолітики

7. В аптеці відбулася переоцінка лікарських засобів. Укажіть документ, у якому будуть відображатися ці дані.
*a. Акт
b. Прибуткова накладна
c. Зведений реєстр
d. Касова книга
e. Довідка

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Після випробувального терміну
c. Після проходження інтернатури
d. Не може бути прийнятий у жодному разі
e. Може бути прийнятий на вакантну посаду

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 20 мл
b. 2 мл
c. 40 мл
*d. 10 мл
e. 100 мл

10. Яким чином фармацевту необхідно додати настойку м'яти перцевої до рідкої лікарської форми?
a. Змішати з водою очищеною, в останню чергу, частинами, збовтавши
*b. Змішати з рівною кількістю мікстури, в останню чергу, частинами, збовтавши
c. Змішати з подвійною кількістю мікстури, в останню чергу, частинами, збовтавши
d. Першою, збовтавши
e. В останню чергу, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Чистотілу трава
b. Череди трава
*c. Грициків трава
d. Споришу трава
e. Фіалки трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Парафін
b. Віск
c. Ланолін водний
d. Вазелін
*e. Ланолін безводний

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
*a. Анестезин змішують з 1,0 г розтопленого вазеліну
b. Анестезин змішують з 0,5 г розтопленого вазеліну
c. Анестезин змішують з 1,0 г вазелінової олії
d. Анестезин змішують з 0,5 г вазелінової олії
e. Анестезин змішують з 9,0 г розтопленого вазеліну

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 20±5^оC
b. Вище 20^оC
c. 19-21^оC
*d. 20±0,5^оC
e. Нижче 20^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу шість місяців
*b. Не рідше одного разу на тиждень
c. Не рідше одного разу на зміну
d. Не рідше одного разу на місяць
e. Не рідше одного разу на добу

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Амінокислоти
*b. Сапоніни
c. Полісахариди
d. Флавоноїди
e. Кумарини

17. Укажіть препарат, що підвищує внутрішньоочний тиск і протипоказаний при глаукомі.
a. Галантаміну гідробромід
*b. Атропіну сульфат
c. Фізіостигмін
d. Пілокарпіну гідрохлорид
e. Неостигмін

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 2,0-4,0 г
b. 1,0-2,0 г
c. 6,0-8,0 г
d. 4,0-6,0 г
*e. 3,0-5,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GMP
b. GLP
c. GPP
*d. GSP
e. GDP

20. Укажіть лікарські речовини, суспензії яких готують дисперсійним методом із додаванням стабілізатора.
a. Біла глина, бентоніт
b. Цинку оксид, тальк
c. Магнію оксид, натрію сульфат
*d. Камфора, ментол
e. Кислота борна, кальцію карбонат

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Цмину піскового квітки
*b. Родіоли рожевої корені
c. Кропиви собачої трава
d. Підбілу звичайного листя
e. Смородини чорної плоди

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперглікемія
b. Ліподистрофія
*c. Гіпоглікемія
d. Гіперліпідемія
e. Бронхоспазм

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Брусниці звичайної листки
b. Кульбаби лікарської корені
c. Софори японської плоди
*d. Собачої кропиви трава
e. Волошки синьої квітки

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Наявності дефектури
b. Втрати лояльності споживачів
c. Зниження рентабельності
d. Негативного іміджу аптеки
*e. Зменшення товарообіговості

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізіологічний антагонізм
b. Синергізм за типом потенціювання
c. Хімічний антагонізм
*d. Синергізм за типом підсумовування
e. Фізичний антагонізм

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
*a. Шавлія лікарська
b. Евкаліпт прутоподібний
c. М'ята перцева
d. Ромашка лікарська
e. Валеріана лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Артеріальну гіпертензію
b. Гепатотоксичність
c. Гіперкаліємію
*d. Ототоксичність
e. Ульцерогенну дію

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
*a. Тритерпенові сапоніни
b. Антраценпохідні алізаринового ряду
c. Стероїдні сапоніни
d. Алкалоїди ізохінолінового ряду
e. Фурокумарини

29. Який індикатор використовують під час виконання кількісного визначення кислоти борної методом прямої алкаліметрії?
a. Метиловий оранжевий
b. Метиленовий синій
c. Ксиленоловий оранжевий
*d. Фенолфталеїн
e. Протравний чорний

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Буторфанол
*b. Налоксон
c. Бупренорфін
d. Налмефен
e. Налбуфін

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Торговельна марка та найменування аптечного закладу, інформація щодо цін
b. Режим роботи аптечного закладу, порівняння з іншими аптечними закладами
c. Інформація щодо цін, назва торговельної марки
d. Режим роботи аптечного закладу, інформація про орієнтованість аптечного закладу на обслуговування певних соціальних груп населення
*e. Найменування ліцензіата, торговельної марки, що належить ліцензіату на законних підставах, режим роботи аптечного закладу

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Фексофенидин
b. Цетиризин
c. Лоратадин
d. Мебгідролін
*e. Дифенгідрамін

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлоратна, пентанол
b. Кислота оцтова безводна, бутанол
c. Кислота хлористоводнева розведена, етанол
*d. Кислота сульфатна концентрована, метанол
e. Кислота нітратна розведена, пропанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в сухому місці
b. Зберігати при температурі не вище 25^оC
*c. Зберігати в недоступному для дітей місці
d. Зберігати в темному місці
e. Зберігати в холодильнику

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
b. Синдром відміни
c. Лікарська залежність
*d. Медикаментозна алергія
e. Матеріальна кумуляція

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Магнію сульфат
b. Кислота хлористоводнева
c. Кислота метоксифенілоцтова
*d. Заліза (ІІІ) хлорид
e. Калію гексагідроксостибіат (V)

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
*a. Повідон йод
b. Калію перманганат
c. Йоду розчин спиртовий
d. Перекис водню
e. Лінімент бальзамічний за Вишневським

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають до попередньо підігрітої вазелінової олії у флакон до відпуску
b. Розчиняють в ізотонічному розчині натрію хлориду при нагріванні
*c. Диспергують спочатку в сухому вигляді, а потім із невеликою кількістю вазелінової олії
d. Спочатку подрібнюють із декількома краплями спирту, а потім додають до вазелінової олії
e. Додають у флакон до відпуску і нагрівають до повного розчинення

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 30 календарних днів
*b. 90 календарних днів
c. 50 календарних днів
d. 20 календарних днів
e. 10 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Вживати з яєчним білком
b. Застосовувати блокатори протонної помпи
c. Запивати молоком
*d. Приймати після вживання їжі
e. Застосовувати обволікальні засоби

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Сальметерол
b. Монтелукаст
c. Сальбутамол
d. Еуфілін
*e. Дексаметазон

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 50%
b. 25%
*c. 100%
d. 10%
e. 0%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 30 хв
b. 45 хв
*c. 25 хв
d. 15 хв
e. 10 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
*a. Неякісні
b. Якісні
c. Фальсифіковані
d. Підроблені
e. Контрафактні

45. У рослинах яких родин найчастіше зустрічаються антраглікозиди?
a. Айстрові, вахтові
b. Товстолисті, вересові
*c. Гречкові, крушинові
d. Селерові, аралієві
e. Соснові, ясноткові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Ксилометазолін, тетразолін
b. Дексаметазон, беклометазон
*c. Лоратадин, дезлоратадин
d. Дифенгідрамін, дименгідринат
e. Бромгексин, амброксол

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
*a. 1 місяць, 3 роки
b. 10 днів, 1 рік
c. 1 місяць, 5 років
d. 1 місяць, 1 рік
e. 10 днів, 5 років

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Національний банк України
b. Державна податкова служба
c. Територіальна Держлікслужба
d. Банк, у якому відкритий поточний рахунок підприємства
*e. Підприємство самостійно

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
b. Визначення продуктивності праці кожного працівника
c. Перевірка дотримання касової дисципліни
d. Оцінка ефективності роботи фахівців
*e. Виявлення нестачі або надлишку товару і коштів

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Один водій, один фармацевтичний працівник та завідувач мобільного аптечного пункту
*b. Один водій та не менше як один фармацевтичний працівник
c. Лише один фармацевтичний працівник
d. Лише завідувач мобільного аптечного пункту
e. Лише один водій

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folіa Salvіae offіcіnalіs
*b. Folia Cannabis sativa
c. Folia Melissae officinalis
d. Folia Menthae piperitae
e. Folia Eucalypti viminalis

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. 2-8^оC
b. 8-15^оC
*c. 15-25^оC
d. Вище 25^оC
e. Нижче 0^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Гальмуванню тромбоутворення
b. Зниженню утворення тромбоксана
*c. Прискоренню агрегації тромбоцитів
d. Запобіганню утворення факторів згортання крові
e. Стимуляції еритропоезу

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
*a. Фуросемід
b. Діакарб
c. Маніт
d. Гідрохлортіазид
e. Спіронолактон

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ототоксична дія
b. Нейротоксична дія
*c. Гепатотоксична дія
d. Ульцерогенна дія
e. Нефротоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Belladonnae radices
b. Leonuri cardiacaea herba
c. Serpylli herba
d. Berberidis fructus
*e. Althaeae radices

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки в структурі лікувально-профілактичного закладу
b. Аптечного пункту
c. Мобільного аптечного пункту
d. Аптеки
*e. Аптечного складу

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Німесулід
b. Метамізол
c. Феназон
*d. Лідокаїн
e. Ксилометазолін

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 2,15% від вартості лікарських форм
*b. 1,7% від вартості лікарських форм
c. 0,65% від вартості лікарських форм
d. 0,95% від використаної кількості
e. 0,4% від використаної кількості

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
*a. Сульфат гептагідрат
b. Карбонат основний
c. Хлорид гексагідрат
d. Оксид важкий
e. Оксид легкий

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Індометацин
*b. Мелоксикам
c. Диклофенак
d. Ацетилсаліцилова кислота
e. Ібупрофен

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
*a. Одну упаковку ЛЗ, але не більше 50 таблеток
b. Одну упаковку ЛЗ, але не більше 40 таблеток
c. Одну упаковку ЛЗ, але не більше 30 таблеток
d. Одну упаковку ЛЗ, але не більше 20 таблеток
e. Одну упаковку ЛЗ, але не більше 10 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
*a. 10
b. 5
c. 30
d. 20
e. 15

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Фенілін
b. Варфарин
c. Етамзилат
d. Гепарин
*e. Транексамова кислота

65. Укажіть, за наявності якого діагнозу доцільно застосовувати препарати заліза.
*a. Гіпохромна анемія
b. Лімфоцитоз
c. Лейкопенія
d. Гіперхромна анемія
e. Гемолітична анемія

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 40%
b. 95%
c. 70%
*d. 90%
e. 96%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Сульфадимезину
b. Ксероформу
c. Фенілсаліцилат
d. Білої глини
*e. Вісмуту нітрату основного

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У гарячій воді очищеній
b. В ізотонічному розчині натрію хлориду
c. У холодній воді очищеній
*d. У суміші води очищеної та кислоти хлористоводневої розведеної
e. У кислоті хлористоводневій розведеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Хлористоводнева кислота, зв'язана з основою препарату
b. Диетиламіноетил
c. Бензольне кільце
*d. Первинна ароматична аміногрупа
e. Складноефірне угрупування

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Настойка женьшеню
*b. Екстракт водяного перцю
c. Таблетки валеріани
d. Екстракт родіоли рожевої
e. Настойка глоду

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Конвалія звичайна
*b. Касія гостролиста
c. Кульбаба лікарська
d. Кропива собача
e. Кріп запашний

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 29,7 г
b. 30,0 г
c. 50,0 г
d. 40,0 г
*e. 39,7 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. У місці, яке виключає можливість попадання прямих сонячних променів
b. При температурі від +2^оC до +8^оC
*c. При відносній вологості повітря не більше 60%
d. При температурі від +15^оC до +25^оC
e. При температурі від +8^оC до +15^оC

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Титриметрія
b. ВЕРХ
c. Спектрофотометрія
*d. Перегонка з водяною парою
e. Гравіметрія

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Пижмо звичайне
c. Нагідки лікарські
d. Звіробій плямистий
e. Ромашка лікарська

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
*a. 0,4 г
b. 0,2 г
c. 0,1 г
d. 2,0 г
e. 4,0 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
*a. 8-15^оC
b. Не вище 20^оC
c. Не вище 25^оC
d. Не вище 5^оC
e. 2-8^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Брадикардія
b. Гіпертензія
c. Бронхоспазм
*d. Сонливість
e. Тахікардія

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Ромашка лікарська
b. Конвалія звичайна
c. Наперстянка пурпурова
*d. Горицвіт весняний
e. Нагідки лікарські

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Нітрати
b. Сульфати
c. Хлориди
d. Речовини, що окиснюються
*e. Лужноземельні метали

81. Розчини якої речовини під час зберігання жовтіють?
a. Етанолу
*b. Метамізолу натрієвої солі
c. Стрептоциду
d. Глюкози
e. Прокаїну гідрохлориду

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
*a. Перекис водню, розчин для зовнішнього застосування 3%, 40 мл
b. Метамізол натрію, 50%-ий розчин для ін'єкцій, по 2 мл №10
c. Кетамін, 5%-ий розчин для ін'єкцій, по 2 мл №10
d. Натрію хлорид, 0,9%-ий розчин, 200 мл у флаконі для інфузій
e. Феназепам, таблетки 2,5 мг №10

83. Які дії здійснюються з товарно-матеріальними цінностями перед початком планової інвентаризації в аптеці?
a. Упаковуються для перевезення
b. Перевіряються на відповідність стандартам якості
c. Оцінюються за ринковою вартістю
d. Передаються на відповідальне зберігання
*e. Групуються, розсортовуються та розкладаються за назвами

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота нікотинова
b. Фолієва кислота
*c. Ціанокобаламін
d. Кислота аскорбінова
e. Ретинолу ацетат

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Діазепам
b. Сульпірид
*c. Доксиламін
d. Флуоксетин
e. Атропін

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Екскреція
b. Кумуляція
c. Абсорбція
d. Розподіл
*e. Біотрансформація

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Враховують біологічну активність лікарської рослинної сировини
b. Проціджують після повного охолодження
*c. Використовують метод холодного настоювання
d. Проціджують готовий водний витяг негайно
e. Готують із додаванням кислоти хлористоводневої

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин желатини
b. 10%-ий розчин заліза (III) сульфату
c. 1%-ий розчин хлоридної кислоти
*d. 5%-ий розчин натрію гідроксиду
e. 5%-ий розчин натрію нітропрусиду

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, глюкоза безводна, бензоат натрію
b. Натрію тіосульфат, сульфацетамід натрію, аскорбінова кислота
c. Натрію саліцилат, метамізол натрій, хлористоводнева кислота
d. Натрію тетраборат, метамізол натрій, глутамінова кислота
*e. Натрію тіосульфат, метамізол натрій, аскорбінова кислота

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Альбендазол
b. Метронідазол
*c. Ністатин
d. Римантадин
e. Хлорамфенікол

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Еналаприл
b. Бісопролол
c. Клонідин
*d. Ніфедипін
e. Празозин

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Потенціювання ефекту
b. Сенсибілізації
c. Адитивного ефекту
d. Лікарської ідіосинкразії
*e. Матеріальної кумуляції

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Iнфрачервона спектроскопiя
b. Тонкошарова хроматографiя
c. Спектроскопія ядерного магнітного резонансу
d. Рефрактометрiя
*e. Поляриметрія

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1 у двох екземплярах
b. Ф-1 і Ф-3
c. Ф-1
d. Відпускається без рецепта
*e. Ф-3

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Синдром обкрадання
b. Синдром віддачі
c. Ідіосинкразію
d. Тахіфілаксію
*e. Абстинентний синдром

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Відомість
*b. Звіт
c. Товарний звіт
d. Реєстр рецептів
e. Рахунок

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Аптеки, які уклали договори з НСЗУ, лише в межах певного регіону
b. Лише аптеки, які розташовані поблизу від медичного закладу пацієнта
*c. Аптеки, які уклали договори з НСЗУ, незалежно від місця проживання чи перебування пацієнта
d. Будь-які аптеки, незалежно від того, чи укладено договір із НСЗУ
e. Лише аптеки, які розташовані в містах обласного підпорядкування

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Тахіфілаксії
b. Сенсибілізації
c. Залежності
*d. Синдрому відміни
e. Кумуляції

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Піридоксин
*b. Тіамін
c. Ергокальциферол
d. Ціанокобаламін
e. Ретинол

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Тетризолін
b. Атропін
c. Ксилометазолін
*d. Пілокарпін
e. Бекламетазон

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Положенням про аптечний склад
b. Розпорядженням керівника підприємства
c. Наказом завідувача аптечного складу
d. Посадовою інструкцією
*e. Планом термінових дій

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
*a. Флавоноїдів
b. Алкалоїдів
c. Танінів
d. Ефірних олій
e. Полісахаридів

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Саліцилова кислота
*b. Глутамінова кислота
c. Бензойна кислота
d. Метамізол натрію
e. Ацетилсаліцилова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Ацидиметрія
*b. Аргентометрія
c. Нітритометрія
d. Алкаліметрія
e. Комплексонометрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Послаблювальну і заспокійливу
b. Сечогінну і кровоспинну
c. Спазмолітичну і протизапальну
d. Тонізуючу і протисудомну
*e. Гіпотензивну і седативну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Хлорамфенікол
c. Сульфаніламід
d. Кислоту борну
e. Цинку оксид

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Калію йодид
b. Тіамазол
c. Пропілтіоурацил
d. Селен
*e. Левотироксин натрію

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Заліза хлорид
*b. Калію піроантимонат
c. Срібла нітрат
d. Кислоту хлористоводневу
e. Натрію гідроксид

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Дифенгідрамін
*c. Фамотидин
d. Дезлоратадин
e. Лоратадин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Танін
b. Рослинні екстракти
c. Ментол
*d. Ксероформ
e. Протаргол

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
*a. Мутагенна
b. Ембріотоксична
c. Тератогенна
d. Бластомогенна
e. Фетотоксична

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Неорганічних
b. Гетероциклічних
*c. Ароматичних
d. Ациклічних
e. Аліциклічних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Ефірних олій
b. Алкалоїдів
c. Серцевих глікозидів
d. Стероїдних сапонінів
*e. Антраценпохідних

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
*a. Пропранолол
b. Бісопролол
c. Карведилол
d. Атенолол
e. Ніфедипін

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 20%
b. 5%
c. 25%
d. 2%
*e. 50%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Вербени трава
*b. Вільхи супліддя
c. Верби кора
d. Валеріани корені
e. Волошки квіти

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Половину від маси прописаного йоду
*b. Подвійну кількість від маси прописаного йоду
c. Стільки, скільки ж йоду прописано
d. Втричі менше від маси прописаного йоду
e. Втричі більше від маси прописаного йоду

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
*a. Ректальний
b. Інгаляційний
c. Ін'єкційний підшкірний
d. Сублінгвальний
e. Суббукальний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити лікарські засоби, що вказані в цьому рецепті
b. Погасити рецепт штампом "Рецепт недійсний"
*c. Відмовити у відпуску ліків за цим рецептом
d. Відпустити половину від кількості ліків, зазначених у цьому рецепті
e. Зателефонувати лікарю, який виписав цей рецепт, для з'ясування ситуації

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка пурпурова
b. Наперстянка великоквіткова
c. Наперстянка шерстиста
*d. Конвалія травнева
e. Строфант Комбе

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
*a. Не завдає прямої або непрямої шкоди здоров'ю
b. Містить речовини, активність і побічні дії яких вимагають додаткових досліджень
c. Новий на фармацевтичному ринку і має обмежений досвід використання на практиці
d. При застосуванні може розвинутися звикання
e. Впливає на психічні процеси в центральній нервовій системі людини

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Синергізм за типом потенціювання
b. Функціональна кумуляція
*c. Конкурентний антагонізм
d. Синергізм за типом підсумовування
e. Неконкурентний антагонізм

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кальцію хлорид
b. Калію бромід
*c. Натрію тіосульфат
d. Кислота борна
e. Магнію сульфат

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію тіосульфат
*b. Натрію нітрит
c. Церію сульфат
d. Натрію едетат
e. Натрію гідроксид

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держлікслужбу України
b. Територіальну Держлікслужбу
c. Міністерство охорони здоров'я
*d. Національну поліцію
e. Держпродспоживслужбу

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на чорному тлі
b. Білого кольору на червоному тлі
*c. Білого кольору на чорному тлі
d. Чорного кольору на білому тлі
e. Червоного кольору на білому тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Мукалтин
*b. Бутамірат
c. Бромгексин
d. Амброксол
e. Ацетилцистеїн

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Імунодепресивна дія
b. Підвищення рівня глюкози в крові
*c. Забарвлення калу в чорний колір
d. Кровоточивість ясен
e. Збудження ЦНС

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Тридцять днів
b. Десять днів
c. Три роки, без урахування поточного
*d. Один рік, без урахування поточного
e. П'ять років, без урахування поточного

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
b. Salix alba
c. Taxus baccata
*d. Frangula alnus
e. Quercus robur

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
b. При прийомі на роботу нового члена колективу
c. За усним зверненням хоча б одного з членів колективу
d. За усним зверненням всіх членів колективу
*e. При вибутті з колективу більше ніж половини його членів

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Солодки корені
b. Глоду квіти
c. Глоду плоди
d. Споришу трава
*e. Гінкго листя

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Метамізол натрію
b. Диклофенак
c. Нітрогліцерин
*d. Цинаризин
e. Пропранолол

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Полегшення проникнення діючої речовини в мікробну клітину
b. Покращення всмоктування антибіотика у травному тракті
*c. Пригнічення мікробних beta-лактамаз
d. Застосування при інфекціях, викликаних бактеріями та найпростішими
e. Захисту слизової оболонки шлунка

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція М-холінорецепторів
b. Блокада Н_2-гістамінових рецепторів
*c. Блокада М-холінорецепторів
d. Блокада Н-холінорецепторів
e. Стимуляція Н-холінорецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 20 см
b. Не менше 30 см
*c. Не менше 15 см
d. Не менше 35 см
e. Не менше 25 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
*a. 0,5 г тритурації атропіну сульфату (1:100)
b. 0,5 г тритурації атропіну сульфату (1:10)
c. 0,05 г тритурації атропіну сульфату (1:100)
d. 0,005 г тритурації атропіну сульфату (1:100)
e. 0,05 г тритурації атропіну сульфату (1:10)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Прокаїн
b. Лідокаїн
*c. Ментол
d. Бензокаїн
e. Біла глина

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 1 день
b. Не більше ніж на 5 днів
c. Не більше ніж на 2 дні
d. Не більше ніж на 4 дні
*e. Не більше ніж на 3 дні

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Нагрівання протягом 30 хв
b. Настоювання за кімнатної температури протягом 30 хв
c. Проціджування в теплому вигляді через 10 хв після настоювання
d. Проціджування крізь подвійний шар марлі та ватний тампон
*e. Проціджування після повного охолодження не менш ніж через 3-4 год

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на півріччя
b. Один раз на рік
c. Один раз на два місяці
d. Один раз на місяць
*e. Один раз на квартал

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Рибофлавін
*b. Ергокальциферол
c. Токоферол
d. Піридоксин
e. Ретинол

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Зопіклон
b. Амоксициліну тригідрат
*c. Цетиризину гідрохлорид
d. Фуразидин
e. Клонідину гідрохлорид

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Прибутковий касовий ордер
b. Супровідну відомість
c. Інвентаризаційну відомість
d. Грошовий чек
*e. Видатковий касовий ордер

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Корінь солодки
b. Трава череди
c. Трава фіалки
d. Листя шавлії
*e. Листя блекоти

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Декаметоксин
b. Нітрофурал
c. Повідон йод
d. Діамантовий зелений
*e. Водню пероксид

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
*a. 1,333
b. 1,355
c. 1,311
d. 1,322
e. 1,344

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 6 місяців
b. 5 місяців
c. 2 роки
*d. 3 роки
e. 1 місяць

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Ніфуроксазид
b. Ко-тримоксазол
*c. Ципрофлоксацин
d. Кларитроміцин
e. Цефтріаксон

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
b. Протисудомний
*c. Анксіолітичний
d. Потенціювальний
e. Снодійний

