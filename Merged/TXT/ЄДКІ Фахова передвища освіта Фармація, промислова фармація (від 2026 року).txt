1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Натрію еозинат
b. Феруму (IIІ) амонію сульфат
c. Дифенілкарбазон
*d. Калію хромат
e. Фенолфталеїн

2. Укажіть характерні мікроскопічні ознаки анатомічної будови листя м'яти перцевої.
a. Друзи оксалату кальцію
b. Довгасто-овальні клітини з кристалічним піском
*c. Округлі залозки з радіально розташованими клітинами
d. Волоски з грубобородавчастою поверхнею
e. Поодинокі кристали оксалату кальцію

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 15-30^оC
b. 18-24^оC
c. 10-25^оC
d. 0-5^оC
*e. 3-35^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Ідіобласти, багатоклітинні волоски
b. Друзи, головчасті волоски
c. Рафіди, сосочкоподібні волоски
*d. Цистоліти, ретортоподібні волоски
e. Стилоїди, бородавчасті волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Лікарський засіб, що належить до переліку барвних речовин
b. Психотропний препарат
c. Наркотичний препарат
d. Рецептурний лікарський засіб
*e. Препарат, що відпускається без рецепта лікаря

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Антигістамінні
b. Анксіолітики
c. Психостимулятори
d. Холінолітики
*e. Антидепресанти

7. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Касова книга
*b. Акт
c. Зведений реєстр
d. Довідка
e. Прибуткова накладна

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Може бути прийнятий на вакантну посаду
b. Після випробувального терміну
c. Не може бути прийнятий у жодному разі
d. Після проходження інтернатури
*e. Після проходження перепідготовки

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 40 мл
b. 100 мл
c. 2 мл
*d. 10 мл
e. 20 мл

10. Яким чином фармацевту необхідно додати настойку м'яти перцевої до рідкої лікарської форми?
a. Першою, збовтавши
b. Змішати з подвійною кількістю мікстури, в останню чергу, частинами, збовтавши
c. В останню чергу, збовтавши
d. Змішати з водою очищеною, в останню чергу, частинами, збовтавши
*e. Змішати з рівною кількістю мікстури, в останню чергу, частинами, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Чистотілу трава
b. Споришу трава
*c. Грициків трава
d. Фіалки трава
e. Череди трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Вазелін
*b. Ланолін безводний
c. Віск
d. Парафін
e. Ланолін водний

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г розтопленого вазеліну
b. Анестезин змішують з 9,0 г розтопленого вазеліну
c. Анестезин змішують з 1,0 г вазелінової олії
*d. Анестезин змішують з 1,0 г розтопленого вазеліну
e. Анестезин змішують з 0,5 г вазелінової олії

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
*b. 20±0,5^оC
c. Вище 20^оC
d. Нижче 20^оC
e. 20±5^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
*a. Не рідше одного разу на тиждень
b. Не рідше одного разу на добу
c. Не рідше одного разу на місяць
d. Не рідше одного разу на зміну
e. Не рідше одного разу шість місяців

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Полісахариди
b. Кумарини
c. Флавоноїди
*d. Сапоніни
e. Амінокислоти

17. Укажіть препарат, що підвищує внутрішньоочний тиск і протипоказаний при глаукомі.
a. Фізіостигмін
*b. Атропіну сульфат
c. Галантаміну гідробромід
d. Неостигмін
e. Пілокарпіну гідрохлорид

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 6,0-8,0 г
b. 1,0-2,0 г
c. 4,0-6,0 г
*d. 3,0-5,0 г
e. 2,0-4,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GPP
b. GDP
c. GLP
*d. GSP
e. GMP

20. Укажіть лікарські речовини, суспензії яких готують дисперсійним методом із додаванням стабілізатора.
*a. Камфора, ментол
b. Кислота борна, кальцію карбонат
c. Цинку оксид, тальк
d. Магнію оксид, натрію сульфат
e. Біла глина, бентоніт

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Підбілу звичайного листя
b. Цмину піскового квітки
c. Кропиви собачої трава
*d. Родіоли рожевої корені
e. Смородини чорної плоди

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
*a. Гіпоглікемія
b. Ліподистрофія
c. Гіперглікемія
d. Бронхоспазм
e. Гіперліпідемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
*a. Собачої кропиви трава
b. Софори японської плоди
c. Кульбаби лікарської корені
d. Брусниці звичайної листки
e. Волошки синьої квітки

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
*a. Зменшення товарообіговості
b. Зниження рентабельності
c. Втрати лояльності споживачів
d. Негативного іміджу аптеки
e. Наявності дефектури

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
*a. Синергізм за типом підсумовування
b. Хімічний антагонізм
c. Фізіологічний антагонізм
d. Фізичний антагонізм
e. Синергізм за типом потенціювання

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. М'ята перцева
b. Валеріана лікарська
c. Евкаліпт прутоподібний
d. Ромашка лікарська
*e. Шавлія лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
*a. Ототоксичність
b. Гіперкаліємію
c. Артеріальну гіпертензію
d. Ульцерогенну дію
e. Гепатотоксичність

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Антраценпохідні алізаринового ряду
*b. Тритерпенові сапоніни
c. Стероїдні сапоніни
d. Фурокумарини
e. Алкалоїди ізохінолінового ряду

29. Який індикатор використовують під час виконання кількісного визначення кислоти борної методом прямої алкаліметрії?
a. Протравний чорний
b. Ксиленоловий оранжевий
*c. Фенолфталеїн
d. Метиловий оранжевий
e. Метиленовий синій

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
*a. Налоксон
b. Налбуфін
c. Налмефен
d. Бупренорфін
e. Буторфанол

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Інформація щодо цін, назва торговельної марки
b. Режим роботи аптечного закладу, порівняння з іншими аптечними закладами
*c. Найменування ліцензіата, торговельної марки, що належить ліцензіату на законних підставах, режим роботи аптечного закладу
d. Режим роботи аптечного закладу, інформація про орієнтованість аптечного закладу на обслуговування певних соціальних груп населення
e. Торговельна марка та найменування аптечного закладу, інформація щодо цін

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Лоратадин
b. Мебгідролін
c. Фексофенидин
*d. Дифенгідрамін
e. Цетиризин

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлоратна, пентанол
*b. Кислота сульфатна концентрована, метанол
c. Кислота оцтова безводна, бутанол
d. Кислота хлористоводнева розведена, етанол
e. Кислота нітратна розведена, пропанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати в холодильнику
b. Зберігати при температурі не вище 25^оC
*c. Зберігати в недоступному для дітей місці
d. Зберігати в сухому місці
e. Зберігати в темному місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
*a. Медикаментозна алергія
b. Синдром відміни
c. Матеріальна кумуляція
d. Лікарська залежність
e. Функціональна кумуляція

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
*a. Заліза (ІІІ) хлорид
b. Магнію сульфат
c. Кислота хлористоводнева
d. Кислота метоксифенілоцтова
e. Калію гексагідроксостибіат (V)

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Перекис водню
b. Лінімент бальзамічний за Вишневським
c. Йоду розчин спиртовий
d. Калію перманганат
*e. Повідон йод

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають до попередньо підігрітої вазелінової олії у флакон до відпуску
b. Розчиняють в ізотонічному розчині натрію хлориду при нагріванні
c. Додають у флакон до відпуску і нагрівають до повного розчинення
d. Спочатку подрібнюють із декількома краплями спирту, а потім додають до вазелінової олії
*e. Диспергують спочатку в сухому вигляді, а потім із невеликою кількістю вазелінової олії

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 30 календарних днів
*b. 90 календарних днів
c. 10 календарних днів
d. 20 календарних днів
e. 50 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Запивати молоком
b. Вживати з яєчним білком
*c. Приймати після вживання їжі
d. Застосовувати блокатори протонної помпи
e. Застосовувати обволікальні засоби

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Сальбутамол
b. Сальметерол
c. Монтелукаст
d. Еуфілін
*e. Дексаметазон

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 50%
b. 0%
*c. 100%
d. 25%
e. 10%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 30 хв
*b. 25 хв
c. 15 хв
d. 10 хв
e. 45 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Підроблені
b. Контрафактні
c. Якісні
d. Фальсифіковані
*e. Неякісні

45. У рослинах яких родин найчастіше зустрічаються антраглікозиди?
a. Селерові, аралієві
*b. Гречкові, крушинові
c. Соснові, ясноткові
d. Айстрові, вахтові
e. Товстолисті, вересові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
b. Ксилометазолін, тетразолін
*c. Лоратадин, дезлоратадин
d. Дексаметазон, беклометазон
e. Бромгексин, амброксол

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 1 рік
b. 10 днів, 1 рік
c. 10 днів, 5 років
*d. 1 місяць, 3 роки
e. 1 місяць, 5 років

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Національний банк України
b. Державна податкова служба
c. Територіальна Держлікслужба
*d. Підприємство самостійно
e. Банк, у якому відкритий поточний рахунок підприємства

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Оцінка ефективності роботи фахівців
b. Визначення продуктивності праці кожного працівника
*c. Виявлення нестачі або надлишку товару і коштів
d. Перевірка дотримання касової дисципліни
e. Перевірка умов зберігання лікарських засобів та медичних виробів

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише один водій
*b. Один водій та не менше як один фармацевтичний працівник
c. Один водій, один фармацевтичний працівник та завідувач мобільного аптечного пункту
d. Лише один фармацевтичний працівник
e. Лише завідувач мобільного аптечного пункту

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Eucalypti viminalis
*b. Folia Cannabis sativa
c. Folіa Salvіae offіcіnalіs
d. Folia Menthae piperitae
e. Folia Melissae officinalis

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. 8-15^оC
b. Нижче 0^оC
c. Вище 25^оC
*d. 15-25^оC
e. 2-8^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Гальмуванню тромбоутворення
b. Стимуляції еритропоезу
c. Запобіганню утворення факторів згортання крові
d. Зниженню утворення тромбоксана
*e. Прискоренню агрегації тромбоцитів

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
*a. Фуросемід
b. Спіронолактон
c. Діакарб
d. Маніт
e. Гідрохлортіазид

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нефротоксична дія
*b. Гепатотоксична дія
c. Ульцерогенна дія
d. Ототоксична дія
e. Нейротоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Berberidis fructus
b. Serpylli herba
c. Belladonnae radices
d. Leonuri cardiacaea herba
*e. Althaeae radices

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
*a. Аптечного складу
b. Аптечного пункту
c. Мобільного аптечного пункту
d. Аптеки в структурі лікувально-профілактичного закладу
e. Аптеки

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Метамізол
b. Феназон
c. Німесулід
d. Ксилометазолін
*e. Лідокаїн

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,95% від використаної кількості
*b. 1,7% від вартості лікарських форм
c. 0,65% від вартості лікарських форм
d. 2,15% від вартості лікарських форм
e. 0,4% від використаної кількості

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид важкий
*b. Сульфат гептагідрат
c. Оксид легкий
d. Карбонат основний
e. Хлорид гексагідрат

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
b. Ібупрофен
c. Індометацин
*d. Мелоксикам
e. Диклофенак

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 10 таблеток
b. Одну упаковку ЛЗ, але не більше 20 таблеток
*c. Одну упаковку ЛЗ, але не більше 50 таблеток
d. Одну упаковку ЛЗ, але не більше 30 таблеток
e. Одну упаковку ЛЗ, але не більше 40 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 15
*b. 10
c. 5
d. 30
e. 20

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Фенілін
b. Варфарин
*c. Транексамова кислота
d. Етамзилат
e. Гепарин

65. Укажіть, за наявності якого діагнозу доцільно застосовувати препарати заліза.
a. Гемолітична анемія
b. Лімфоцитоз
c. Гіперхромна анемія
d. Лейкопенія
*e. Гіпохромна анемія

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 95%
b. 96%
*c. 90%
d. 70%
e. 40%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Фенілсаліцилат
b. Сульфадимезину
c. Ксероформу
d. Білої глини
*e. Вісмуту нітрату основного

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У холодній воді очищеній
b. У кислоті хлористоводневій розведеній
c. В ізотонічному розчині натрію хлориду
*d. У суміші води очищеної та кислоти хлористоводневої розведеної
e. У гарячій воді очищеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Хлористоводнева кислота, зв'язана з основою препарату
b. Складноефірне угрупування
*c. Первинна ароматична аміногрупа
d. Бензольне кільце
e. Диетиламіноетил

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Таблетки валеріани
b. Настойка глоду
c. Настойка женьшеню
d. Екстракт родіоли рожевої
*e. Екстракт водяного перцю

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кропива собача
b. Кульбаба лікарська
c. Конвалія звичайна
d. Кріп запашний
*e. Касія гостролиста

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 40,0 г
b. 30,0 г
c. 50,0 г
*d. 39,7 г
e. 29,7 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. У місці, яке виключає можливість попадання прямих сонячних променів
*b. При відносній вологості повітря не більше 60%
c. При температурі від +2^оC до +8^оC
d. При температурі від +15^оC до +25^оC
e. При температурі від +8^оC до +15^оC

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Спектрофотометрія
b. Гравіметрія
c. ВЕРХ
d. Титриметрія
*e. Перегонка з водяною парою

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Нагідки лікарські
c. Ромашка лікарська
d. Пижмо звичайне
e. Звіробій плямистий

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
*a. 0,4 г
b. 0,1 г
c. 0,2 г
d. 4,0 г
e. 2,0 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 25^оC
b. Не вище 5^оC
c. Не вище 20^оC
*d. 8-15^оC
e. 2-8^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Гіпертензія
b. Брадикардія
*c. Сонливість
d. Тахікардія
e. Бронхоспазм

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Наперстянка пурпурова
*b. Горицвіт весняний
c. Конвалія звичайна
d. Нагідки лікарські
e. Ромашка лікарська

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
*a. Лужноземельні метали
b. Нітрати
c. Хлориди
d. Сульфати
e. Речовини, що окиснюються

81. Розчини якої речовини під час зберігання жовтіють?
*a. Метамізолу натрієвої солі
b. Стрептоциду
c. Етанолу
d. Прокаїну гідрохлориду
e. Глюкози

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Натрію хлорид, 0,9%-ий розчин, 200 мл у флаконі для інфузій
*b. Перекис водню, розчин для зовнішнього застосування 3%, 40 мл
c. Феназепам, таблетки 2,5 мг №10
d. Метамізол натрію, 50%-ий розчин для ін'єкцій, по 2 мл №10
e. Кетамін, 5%-ий розчин для ін'єкцій, по 2 мл №10

83. Які дії здійснюються з товарно-матеріальними цінностями перед початком планової інвентаризації в аптеці?
a. Упаковуються для перевезення
b. Перевіряються на відповідність стандартам якості
*c. Групуються, розсортовуються та розкладаються за назвами
d. Передаються на відповідальне зберігання
e. Оцінюються за ринковою вартістю

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота аскорбінова
b. Кислота нікотинова
c. Ретинолу ацетат
d. Фолієва кислота
*e. Ціанокобаламін

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Атропін
b. Сульпірид
*c. Доксиламін
d. Діазепам
e. Флуоксетин

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Екскреція
b. Абсорбція
c. Кумуляція
*d. Біотрансформація
e. Розподіл

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Проціджують після повного охолодження
b. Враховують біологічну активність лікарської рослинної сировини
*c. Використовують метод холодного настоювання
d. Готують із додаванням кислоти хлористоводневої
e. Проціджують готовий водний витяг негайно

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин желатини
b. 10%-ий розчин заліза (III) сульфату
c. 1%-ий розчин хлоридної кислоти
*d. 5%-ий розчин натрію гідроксиду
e. 5%-ий розчин натрію нітропрусиду

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, сульфацетамід натрію, аскорбінова кислота
*b. Натрію тіосульфат, метамізол натрій, аскорбінова кислота
c. Натрію тетраборат, метамізол натрій, глутамінова кислота
d. Натрію саліцилат, метамізол натрій, хлористоводнева кислота
e. Натрію тіосульфат, глюкоза безводна, бензоат натрію

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Хлорамфенікол
b. Метронідазол
c. Римантадин
d. Альбендазол
*e. Ністатин

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
*a. Ніфедипін
b. Празозин
c. Еналаприл
d. Бісопролол
e. Клонідин

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
*a. Матеріальної кумуляції
b. Потенціювання ефекту
c. Адитивного ефекту
d. Сенсибілізації
e. Лікарської ідіосинкразії

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Рефрактометрiя
b. Iнфрачервона спектроскопiя
*c. Поляриметрія
d. Тонкошарова хроматографiя
e. Спектроскопія ядерного магнітного резонансу

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1 і Ф-3
b. Ф-1
c. Відпускається без рецепта
*d. Ф-3
e. Ф-1 у двох екземплярах

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Синдром віддачі
b. Тахіфілаксію
c. Ідіосинкразію
d. Синдром обкрадання
*e. Абстинентний синдром

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Відомість
*b. Звіт
c. Товарний звіт
d. Реєстр рецептів
e. Рахунок

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані в містах обласного підпорядкування
b. Аптеки, які уклали договори з НСЗУ, лише в межах певного регіону
c. Лише аптеки, які розташовані поблизу від медичного закладу пацієнта
d. Будь-які аптеки, незалежно від того, чи укладено договір із НСЗУ
*e. Аптеки, які уклали договори з НСЗУ, незалежно від місця проживання чи перебування пацієнта

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Залежності
b. Сенсибілізації
c. Тахіфілаксії
*d. Синдрому відміни
e. Кумуляції

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ретинол
b. Піридоксин
*c. Тіамін
d. Ергокальциферол
e. Ціанокобаламін

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Тетризолін
b. Атропін
*c. Пілокарпін
d. Бекламетазон
e. Ксилометазолін

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Положенням про аптечний склад
b. Розпорядженням керівника підприємства
*c. Планом термінових дій
d. Наказом завідувача аптечного складу
e. Посадовою інструкцією

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Ефірних олій
b. Танінів
c. Полісахаридів
*d. Флавоноїдів
e. Алкалоїдів

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Бензойна кислота
b. Метамізол натрію
c. Ацетилсаліцилова кислота
d. Саліцилова кислота
*e. Глутамінова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Алкаліметрія
b. Ацидиметрія
c. Комплексонометрія
*d. Аргентометрія
e. Нітритометрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Сечогінну і кровоспинну
*b. Гіпотензивну і седативну
c. Послаблювальну і заспокійливу
d. Тонізуючу і протисудомну
e. Спазмолітичну і протизапальну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Цинку оксид
b. Хлорамфенікол
c. Кислоту борну
*d. Камфору
e. Сульфаніламід

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
*a. Левотироксин натрію
b. Селен
c. Пропілтіоурацил
d. Тіамазол
e. Калію йодид

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Кислоту хлористоводневу
*b. Калію піроантимонат
c. Срібла нітрат
d. Заліза хлорид
e. Натрію гідроксид

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дезлоратадин
b. Дексаметазон
*c. Фамотидин
d. Лоратадин
e. Дифенгідрамін

110. Фармацевт приготував суспензійну мазь на ліпофільній основі. Яка речовина утворює мазь такого типу?
*a. Ксероформ
b. Ментол
c. Танін
d. Протаргол
e. Рослинні екстракти

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Бластомогенна
b. Тератогенна
c. Ембріотоксична
*d. Мутагенна
e. Фетотоксична

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Аліциклічних
b. Неорганічних
c. Гетероциклічних
d. Ациклічних
*e. Ароматичних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Стероїдних сапонінів
*b. Антраценпохідних
c. Алкалоїдів
d. Ефірних олій
e. Серцевих глікозидів

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
*a. Пропранолол
b. Ніфедипін
c. Атенолол
d. Бісопролол
e. Карведилол

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 25%
*b. 50%
c. 2%
d. 20%
e. 5%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
*a. Вільхи супліддя
b. Валеріани корені
c. Волошки квіти
d. Верби кора
e. Вербени трава

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі більше від маси прописаного йоду
b. Втричі менше від маси прописаного йоду
*c. Подвійну кількість від маси прописаного йоду
d. Половину від маси прописаного йоду
e. Стільки, скільки ж йоду прописано

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Ін'єкційний підшкірний
b. Суббукальний
c. Сублінгвальний
d. Інгаляційний
*e. Ректальний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
b. Відпустити лікарські засоби, що вказані в цьому рецепті
c. Зателефонувати лікарю, який виписав цей рецепт, для з'ясування ситуації
*d. Відмовити у відпуску ліків за цим рецептом
e. Погасити рецепт штампом "Рецепт недійсний"

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
*a. Конвалія травнева
b. Наперстянка великоквіткова
c. Наперстянка пурпурова
d. Строфант Комбе
e. Наперстянка шерстиста

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. При застосуванні може розвинутися звикання
b. Впливає на психічні процеси в центральній нервовій системі людини
*c. Не завдає прямої або непрямої шкоди здоров'ю
d. Новий на фармацевтичному ринку і має обмежений досвід використання на практиці
e. Містить речовини, активність і побічні дії яких вимагають додаткових досліджень

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Функціональна кумуляція
*c. Конкурентний антагонізм
d. Синергізм за типом потенціювання
e. Синергізм за типом підсумовування

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Калію бромід
b. Кислота борна
c. Кальцію хлорид
*d. Натрію тіосульфат
e. Магнію сульфат

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
*a. Натрію нітрит
b. Церію сульфат
c. Натрію тіосульфат
d. Натрію гідроксид
e. Натрію едетат

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Територіальну Держлікслужбу
b. Держпродспоживслужбу
c. Держлікслужбу України
d. Міністерство охорони здоров'я
*e. Національну поліцію

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Білого кольору на червоному тлі
*b. Білого кольору на чорному тлі
c. Чорного кольору на білому тлі
d. Червоного кольору на білому тлі
e. Червоного кольору на чорному тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
b. Бромгексин
c. Мукалтин
d. Амброксол
*e. Бутамірат

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Кровоточивість ясен
b. Імунодепресивна дія
*c. Забарвлення калу в чорний колір
d. Збудження ЦНС
e. Підвищення рівня глюкози в крові

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Десять днів
*b. Один рік, без урахування поточного
c. Три роки, без урахування поточного
d. Тридцять днів
e. П'ять років, без урахування поточного

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Quercus robur
b. Salix alba
*c. Frangula alnus
d. Taxus baccata
e. Viburnum opulus

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням хоча б одного з членів колективу
b. За усним зверненням всіх членів колективу
c. При прийомі на роботу нового члена колективу
d. У разі звільнення хоча б одного з членів колективу
*e. При вибутті з колективу більше ніж половини його членів

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
*b. Гінкго листя
c. Глоду квіти
d. Глоду плоди
e. Солодки корені

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Метамізол натрію
*b. Цинаризин
c. Нітрогліцерин
d. Диклофенак
e. Пропранолол

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Полегшення проникнення діючої речовини в мікробну клітину
b. Застосування при інфекціях, викликаних бактеріями та найпростішими
*c. Пригнічення мікробних beta-лактамаз
d. Покращення всмоктування антибіотика у травному тракті
e. Захисту слизової оболонки шлунка

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція М-холінорецепторів
*b. Блокада М-холінорецепторів
c. Блокада Н_2-гістамінових рецепторів
d. Блокада Н-холінорецепторів
e. Стимуляція Н-холінорецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 20 см
b. Не менше 35 см
*c. Не менше 15 см
d. Не менше 25 см
e. Не менше 30 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:10)
b. 0,05 г тритурації атропіну сульфату (1:100)
c. 0,5 г тритурації атропіну сульфату (1:10)
d. 0,005 г тритурації атропіну сульфату (1:100)
*e. 0,5 г тритурації атропіну сульфату (1:100)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
*a. Ментол
b. Біла глина
c. Лідокаїн
d. Прокаїн
e. Бензокаїн

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 4 дні
b. Не більше ніж на 5 днів
c. Не більше ніж на 1 день
*d. Не більше ніж на 3 дні
e. Не більше ніж на 2 дні

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування в теплому вигляді через 10 хв після настоювання
b. Проціджування крізь подвійний шар марлі та ватний тампон
c. Настоювання за кімнатної температури протягом 30 хв
d. Нагрівання протягом 30 хв
*e. Проціджування після повного охолодження не менш ніж через 3-4 год

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на місяць
b. Один раз на півріччя
c. Один раз на рік
*d. Один раз на квартал
e. Один раз на два місяці

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Рибофлавін
b. Токоферол
*c. Ергокальциферол
d. Ретинол
e. Піридоксин

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Клонідину гідрохлорид
b. Амоксициліну тригідрат
c. Фуразидин
d. Зопіклон
*e. Цетиризину гідрохлорид

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
*a. Видатковий касовий ордер
b. Супровідну відомість
c. Прибутковий касовий ордер
d. Грошовий чек
e. Інвентаризаційну відомість

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава череди
*b. Листя блекоти
c. Корінь солодки
d. Листя шавлії
e. Трава фіалки

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Повідон йод
b. Нітрофурал
*c. Водню пероксид
d. Декаметоксин
e. Діамантовий зелений

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,344
b. 1,355
*c. 1,333
d. 1,311
e. 1,322

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
*a. 3 роки
b. 1 місяць
c. 5 місяців
d. 6 місяців
e. 2 роки

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
*a. Ципрофлоксацин
b. Ко-тримоксазол
c. Цефтріаксон
d. Ніфуроксазид
e. Кларитроміцин

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
*a. Анксіолітичний
b. Антипсихотичний
c. Снодійний
d. Протисудомний
e. Потенціювальний

