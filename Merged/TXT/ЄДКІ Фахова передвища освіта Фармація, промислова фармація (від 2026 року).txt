1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Натрію еозинат
b. Фенолфталеїн
c. Феруму (IIІ) амонію сульфат
*d. Калію хромат
e. Дифенілкарбазон

2. Укажіть характерні мікроскопічні ознаки анатомічної будови листя м'яти перцевої.
a. Поодинокі кристали оксалату кальцію
b. Довгасто-овальні клітини з кристалічним піском
c. Волоски з грубобородавчастою поверхнею
*d. Округлі залозки з радіально розташованими клітинами
e. Друзи оксалату кальцію

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 0-5^оC
b. 10-25^оC
c. 18-24^оC
d. 15-30^оC
*e. 3-35^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Рафіди, сосочкоподібні волоски
b. Ідіобласти, багатоклітинні волоски
c. Друзи, головчасті волоски
*d. Цистоліти, ретортоподібні волоски
e. Стилоїди, бородавчасті волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Наркотичний препарат
b. Психотропний препарат
*c. Препарат, що відпускається без рецепта лікаря
d. Рецептурний лікарський засіб
e. Лікарський засіб, що належить до переліку барвних речовин

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Антигістамінні
b. Холінолітики
c. Анксіолітики
d. Психостимулятори
*e. Антидепресанти

7. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Зведений реєстр
b. Прибуткова накладна
c. Касова книга
d. Довідка
*e. Акт

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Не може бути прийнятий у жодному разі
b. Після випробувального терміну
*c. Після проходження перепідготовки
d. Може бути прийнятий на вакантну посаду
e. Після проходження інтернатури

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 100 мл
b. 40 мл
c. 20 мл
d. 2 мл
*e. 10 мл

10. Яким чином фармацевту необхідно додати настойку м'яти перцевої до рідкої лікарської форми?
a. Змішати з подвійною кількістю мікстури, в останню чергу, частинами, збовтавши
*b. Змішати з рівною кількістю мікстури, в останню чергу, частинами, збовтавши
c. В останню чергу, збовтавши
d. Змішати з водою очищеною, в останню чергу, частинами, збовтавши
e. Першою, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
*a. Грициків трава
b. Фіалки трава
c. Чистотілу трава
d. Споришу трава
e. Череди трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Вазелін
b. Ланолін водний
c. Віск
d. Парафін
*e. Ланолін безводний

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
*a. Анестезин змішують з 1,0 г розтопленого вазеліну
b. Анестезин змішують з 0,5 г вазелінової олії
c. Анестезин змішують з 0,5 г розтопленого вазеліну
d. Анестезин змішують з 9,0 г розтопленого вазеліну
e. Анестезин змішують з 1,0 г вазелінової олії

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
*a. 20±0,5^оC
b. 19-21^оC
c. 20±5^оC
d. Нижче 20^оC
e. Вище 20^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на добу
b. Не рідше одного разу на місяць
*c. Не рідше одного разу на тиждень
d. Не рідше одного разу на зміну
e. Не рідше одного разу шість місяців

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Амінокислоти
*b. Сапоніни
c. Кумарини
d. Флавоноїди
e. Полісахариди

17. Укажіть препарат, що підвищує внутрішньоочний тиск і протипоказаний при глаукомі.
a. Галантаміну гідробромід
b. Фізіостигмін
c. Пілокарпіну гідрохлорид
d. Неостигмін
*e. Атропіну сульфат

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 1,0-2,0 г
b. 6,0-8,0 г
c. 2,0-4,0 г
*d. 3,0-5,0 г
e. 4,0-6,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
*b. GSP
c. GDP
d. GMP
e. GPP

20. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Цинку оксид, тальк
c. Кислота борна, кальцію карбонат
d. Біла глина, бентоніт
*e. Камфора, ментол

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Смородини чорної плоди
*b. Родіоли рожевої корені
c. Підбілу звичайного листя
d. Цмину піскового квітки
e. Кропиви собачої трава

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
*a. Гіпоглікемія
b. Ліподистрофія
c. Бронхоспазм
d. Гіперліпідемія
e. Гіперглікемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Волошки синьої квітки
*b. Собачої кропиви трава
c. Брусниці звичайної листки
d. Кульбаби лікарської корені
e. Софори японської плоди

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Зниження рентабельності
*b. Зменшення товарообіговості
c. Наявності дефектури
d. Втрати лояльності споживачів
e. Негативного іміджу аптеки

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
*a. Синергізм за типом підсумовування
b. Хімічний антагонізм
c. Синергізм за типом потенціювання
d. Фізичний антагонізм
e. Фізіологічний антагонізм

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Ромашка лікарська
b. М'ята перцева
c. Евкаліпт прутоподібний
d. Валеріана лікарська
*e. Шавлія лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гіперкаліємію
b. Артеріальну гіпертензію
*c. Ототоксичність
d. Гепатотоксичність
e. Ульцерогенну дію

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Антраценпохідні алізаринового ряду
b. Фурокумарини
c. Алкалоїди ізохінолінового ряду
*d. Тритерпенові сапоніни
e. Стероїдні сапоніни

29. Який індикатор використовують під час виконання кількісного визначення кислоти борної методом прямої алкаліметрії?
a. Протравний чорний
b. Метиловий оранжевий
c. Ксиленоловий оранжевий
d. Метиленовий синій
*e. Фенолфталеїн

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Буторфанол
b. Бупренорфін
c. Налбуфін
*d. Налоксон
e. Налмефен

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Інформація щодо цін, назва торговельної марки
b. Режим роботи аптечного закладу, порівняння з іншими аптечними закладами
c. Торговельна марка та найменування аптечного закладу, інформація щодо цін
*d. Найменування ліцензіата, торговельної марки, що належить ліцензіату на законних підставах, режим роботи аптечного закладу
e. Режим роботи аптечного закладу, інформація про орієнтованість аптечного закладу на обслуговування певних соціальних груп населення

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Фексофенидин
*b. Дифенгідрамін
c. Лоратадин
d. Цетиризин
e. Мебгідролін

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлористоводнева розведена, етанол
b. Кислота нітратна розведена, пропанол
c. Кислота хлоратна, пентанол
*d. Кислота сульфатна концентрована, метанол
e. Кислота оцтова безводна, бутанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
*a. Зберігати в недоступному для дітей місці
b. Зберігати в холодильнику
c. Зберігати в сухому місці
d. Зберігати при температурі не вище 25^оC
e. Зберігати в темному місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
b. Синдром відміни
c. Матеріальна кумуляція
*d. Медикаментозна алергія
e. Лікарська залежність

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Калію гексагідроксостибіат (V)
*b. Заліза (ІІІ) хлорид
c. Магнію сульфат
d. Кислота хлористоводнева
e. Кислота метоксифенілоцтова

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Калію перманганат
b. Лінімент бальзамічний за Вишневським
c. Перекис водню
d. Йоду розчин спиртовий
*e. Повідон йод

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Додають до попередньо підігрітої вазелінової олії у флакон до відпуску
*b. Диспергують спочатку в сухому вигляді, а потім із невеликою кількістю вазелінової олії
c. Спочатку подрібнюють із декількома краплями спирту, а потім додають до вазелінової олії
d. Розчиняють в ізотонічному розчині натрію хлориду при нагріванні
e. Додають у флакон до відпуску і нагрівають до повного розчинення

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
*a. 90 календарних днів
b. 20 календарних днів
c. 50 календарних днів
d. 30 календарних днів
e. 10 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Запивати молоком
b. Застосовувати обволікальні засоби
c. Застосовувати блокатори протонної помпи
d. Вживати з яєчним білком
*e. Приймати після вживання їжі

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Сальметерол
b. Монтелукаст
*c. Дексаметазон
d. Еуфілін
e. Сальбутамол

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 25%
b. 10%
c. 0%
d. 50%
*e. 100%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
*a. 25 хв
b. 45 хв
c. 10 хв
d. 30 хв
e. 15 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
*a. Неякісні
b. Якісні
c. Контрафактні
d. Підроблені
e. Фальсифіковані

45. У рослинах яких родин найчастіше зустрічаються антраглікозиди?
a. Айстрові, вахтові
b. Товстолисті, вересові
c. Селерові, аралієві
d. Соснові, ясноткові
*e. Гречкові, крушинові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дексаметазон, беклометазон
*b. Лоратадин, дезлоратадин
c. Ксилометазолін, тетразолін
d. Дифенгідрамін, дименгідринат
e. Бромгексин, амброксол

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 10 днів, 1 рік
b. 10 днів, 5 років
*c. 1 місяць, 3 роки
d. 1 місяць, 1 рік
e. 1 місяць, 5 років

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Територіальна Держлікслужба
b. Національний банк України
c. Державна податкова служба
d. Банк, у якому відкритий поточний рахунок підприємства
*e. Підприємство самостійно

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
*b. Виявлення нестачі або надлишку товару і коштів
c. Перевірка дотримання касової дисципліни
d. Визначення продуктивності праці кожного працівника
e. Оцінка ефективності роботи фахівців

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Один водій, один фармацевтичний працівник та завідувач мобільного аптечного пункту
b. Лише один водій
c. Лише один фармацевтичний працівник
d. Лише завідувач мобільного аптечного пункту
*e. Один водій та не менше як один фармацевтичний працівник

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
*a. Folia Cannabis sativa
b. Folia Eucalypti viminalis
c. Folіa Salvіae offіcіnalіs
d. Folia Melissae officinalis
e. Folia Menthae piperitae

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Вище 25^оC
*b. 15-25^оC
c. 2-8^оC
d. Нижче 0^оC
e. 8-15^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Зниженню утворення тромбоксана
b. Гальмуванню тромбоутворення
c. Запобіганню утворення факторів згортання крові
*d. Прискоренню агрегації тромбоцитів
e. Стимуляції еритропоезу

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Маніт
*b. Фуросемід
c. Діакарб
d. Спіронолактон
e. Гідрохлортіазид

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нефротоксична дія
*b. Гепатотоксична дія
c. Нейротоксична дія
d. Ульцерогенна дія
e. Ототоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Leonuri cardiacaea herba
*b. Althaeae radices
c. Serpylli herba
d. Belladonnae radices
e. Berberidis fructus

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки в структурі лікувально-профілактичного закладу
b. Аптеки
c. Мобільного аптечного пункту
*d. Аптечного складу
e. Аптечного пункту

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Німесулід
*b. Лідокаїн
c. Ксилометазолін
d. Метамізол
e. Феназон

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
*a. 1,7% від вартості лікарських форм
b. 2,15% від вартості лікарських форм
c. 0,95% від використаної кількості
d. 0,4% від використаної кількості
e. 0,65% від вартості лікарських форм

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид важкий
b. Оксид легкий
c. Хлорид гексагідрат
*d. Сульфат гептагідрат
e. Карбонат основний

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Ацетилсаліцилова кислота
*b. Мелоксикам
c. Диклофенак
d. Ібупрофен
e. Індометацин

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
*a. Одну упаковку ЛЗ, але не більше 50 таблеток
b. Одну упаковку ЛЗ, але не більше 10 таблеток
c. Одну упаковку ЛЗ, але не більше 40 таблеток
d. Одну упаковку ЛЗ, але не більше 30 таблеток
e. Одну упаковку ЛЗ, але не більше 20 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 5
b. 30
*c. 10
d. 15
e. 20

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Варфарин
b. Гепарин
c. Фенілін
d. Етамзилат
*e. Транексамова кислота

65. Укажіть, за наявності якого діагнозу доцільно застосовувати препарати заліза.
a. Гіперхромна анемія
*b. Гіпохромна анемія
c. Гемолітична анемія
d. Лімфоцитоз
e. Лейкопенія

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 70%
b. 40%
c. 95%
d. 96%
*e. 90%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Ксероформу
*b. Вісмуту нітрату основного
c. Сульфадимезину
d. Фенілсаліцилат
e. Білої глини

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У гарячій воді очищеній
b. У кислоті хлористоводневій розведеній
c. У холодній воді очищеній
*d. У суміші води очищеної та кислоти хлористоводневої розведеної
e. В ізотонічному розчині натрію хлориду

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
*a. Первинна ароматична аміногрупа
b. Хлористоводнева кислота, зв'язана з основою препарату
c. Диетиламіноетил
d. Складноефірне угрупування
e. Бензольне кільце

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
*a. Екстракт водяного перцю
b. Екстракт родіоли рожевої
c. Настойка женьшеню
d. Таблетки валеріани
e. Настойка глоду

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
*a. Касія гостролиста
b. Кульбаба лікарська
c. Кріп запашний
d. Конвалія звичайна
e. Кропива собача

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 30,0 г
*b. 39,7 г
c. 29,7 г
d. 40,0 г
e. 50,0 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
*a. При відносній вологості повітря не більше 60%
b. При температурі від +2^оC до +8^оC
c. У місці, яке виключає можливість попадання прямих сонячних променів
d. При температурі від +8^оC до +15^оC
e. При температурі від +15^оC до +25^оC

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Гравіметрія
b. Спектрофотометрія
c. ВЕРХ
d. Титриметрія
*e. Перегонка з водяною парою

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Нагідки лікарські
*b. Льон звичайний
c. Ромашка лікарська
d. Пижмо звичайне
e. Звіробій плямистий

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 4,0 г
b. 0,2 г
c. 2,0 г
*d. 0,4 г
e. 0,1 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 25^оC
*b. 8-15^оC
c. Не вище 5^оC
d. 2-8^оC
e. Не вище 20^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Гіпертензія
*b. Сонливість
c. Бронхоспазм
d. Брадикардія
e. Тахікардія

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
*a. Горицвіт весняний
b. Конвалія звичайна
c. Наперстянка пурпурова
d. Ромашка лікарська
e. Нагідки лікарські

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Хлориди
b. Речовини, що окиснюються
c. Сульфати
d. Нітрати
*e. Лужноземельні метали

81. Розчини якої речовини під час зберігання жовтіють?
a. Прокаїну гідрохлориду
b. Глюкози
*c. Метамізолу натрієвої солі
d. Стрептоциду
e. Етанолу

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
*a. Перекис водню, розчин для зовнішнього застосування 3%, 40 мл
b. Феназепам, таблетки 2,5 мг №10
c. Метамізол натрію, 50%-ий розчин для ін'єкцій, по 2 мл №10
d. Кетамін, 5%-ий розчин для ін'єкцій, по 2 мл №10
e. Натрію хлорид, 0,9%-ий розчин, 200 мл у флаконі для інфузій

83. Які дії здійснюються з товарно-матеріальними цінностями перед початком планової інвентаризації в аптеці?
a. Перевіряються на відповідність стандартам якості
b. Оцінюються за ринковою вартістю
c. Передаються на відповідальне зберігання
*d. Групуються, розсортовуються та розкладаються за назвами
e. Упаковуються для перевезення

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота аскорбінова
b. Кислота нікотинова
*c. Ціанокобаламін
d. Ретинолу ацетат
e. Фолієва кислота

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Флуоксетин
b. Атропін
c. Сульпірид
d. Діазепам
*e. Доксиламін

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Розподіл
b. Абсорбція
c. Екскреція
*d. Біотрансформація
e. Кумуляція

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Проціджують готовий водний витяг негайно
b. Готують із додаванням кислоти хлористоводневої
c. Враховують біологічну активність лікарської рослинної сировини
*d. Використовують метод холодного настоювання
e. Проціджують після повного охолодження

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин желатини
b. 5%-ий розчин натрію нітропрусиду
*c. 5%-ий розчин натрію гідроксиду
d. 1%-ий розчин хлоридної кислоти
e. 10%-ий розчин заліза (III) сульфату

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію саліцилат, метамізол натрій, хлористоводнева кислота
b. Натрію тетраборат, метамізол натрій, глутамінова кислота
c. Натрію тіосульфат, сульфацетамід натрію, аскорбінова кислота
*d. Натрію тіосульфат, метамізол натрій, аскорбінова кислота
e. Натрію тіосульфат, глюкоза безводна, бензоат натрію

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Альбендазол
b. Хлорамфенікол
c. Метронідазол
*d. Ністатин
e. Римантадин

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Бісопролол
b. Клонідин
c. Празозин
d. Еналаприл
*e. Ніфедипін

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Сенсибілізації
b. Потенціювання ефекту
c. Адитивного ефекту
*d. Матеріальної кумуляції
e. Лікарської ідіосинкразії

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Iнфрачервона спектроскопiя
b. Тонкошарова хроматографiя
c. Спектроскопія ядерного магнітного резонансу
d. Рефрактометрiя
*e. Поляриметрія

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1
b. Ф-1 і Ф-3
*c. Ф-3
d. Відпускається без рецепта
e. Ф-1 у двох екземплярах

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Тахіфілаксію
*b. Абстинентний синдром
c. Синдром обкрадання
d. Синдром віддачі
e. Ідіосинкразію

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Відомість
b. Товарний звіт
c. Рахунок
*d. Звіт
e. Реєстр рецептів

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Будь-які аптеки, незалежно від того, чи укладено договір із НСЗУ
b. Лише аптеки, які розташовані поблизу від медичного закладу пацієнта
c. Аптеки, які уклали договори з НСЗУ, лише в межах певного регіону
*d. Аптеки, які уклали договори з НСЗУ, незалежно від місця проживання чи перебування пацієнта
e. Лише аптеки, які розташовані в містах обласного підпорядкування

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Залежності
*b. Синдрому відміни
c. Сенсибілізації
d. Кумуляції
e. Тахіфілаксії

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Піридоксин
*b. Тіамін
c. Ергокальциферол
d. Ретинол
e. Ціанокобаламін

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Бекламетазон
*b. Пілокарпін
c. Ксилометазолін
d. Тетризолін
e. Атропін

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Розпорядженням керівника підприємства
b. Посадовою інструкцією
c. Положенням про аптечний склад
d. Наказом завідувача аптечного складу
*e. Планом термінових дій

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Алкалоїдів
b. Полісахаридів
c. Танінів
d. Ефірних олій
*e. Флавоноїдів

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Метамізол натрію
*b. Глутамінова кислота
c. Ацетилсаліцилова кислота
d. Бензойна кислота
e. Саліцилова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Комплексонометрія
b. Нітритометрія
c. Алкаліметрія
d. Ацидиметрія
*e. Аргентометрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
*a. Гіпотензивну і седативну
b. Сечогінну і кровоспинну
c. Тонізуючу і протисудомну
d. Послаблювальну і заспокійливу
e. Спазмолітичну і протизапальну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Кислоту борну
b. Сульфаніламід
c. Хлорамфенікол
*d. Камфору
e. Цинку оксид

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Тіамазол
*b. Левотироксин натрію
c. Калію йодид
d. Пропілтіоурацил
e. Селен

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Заліза хлорид
c. Срібла нітрат
d. Натрію гідроксид
e. Кислоту хлористоводневу

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Лоратадин
*b. Фамотидин
c. Дексаметазон
d. Дифенгідрамін
e. Дезлоратадин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Рослинні екстракти
*b. Ксероформ
c. Ментол
d. Протаргол
e. Танін

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Ембріотоксична
b. Фетотоксична
c. Тератогенна
d. Бластомогенна
*e. Мутагенна

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Аліциклічних
b. Ациклічних
*c. Ароматичних
d. Гетероциклічних
e. Неорганічних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Серцевих глікозидів
b. Алкалоїдів
*c. Антраценпохідних
d. Стероїдних сапонінів
e. Ефірних олій

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Карведилол
b. Бісопролол
c. Ніфедипін
d. Атенолол
*e. Пропранолол

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
*a. 50%
b. 2%
c. 20%
d. 5%
e. 25%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
*a. Вільхи супліддя
b. Валеріани корені
c. Вербени трава
d. Волошки квіти
e. Верби кора

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
*a. Подвійну кількість від маси прописаного йоду
b. Стільки, скільки ж йоду прописано
c. Втричі більше від маси прописаного йоду
d. Втричі менше від маси прописаного йоду
e. Половину від маси прописаного йоду

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Інгаляційний
b. Ін'єкційний підшкірний
c. Сублінгвальний
d. Суббукальний
*e. Ректальний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
b. Відпустити лікарські засоби, що вказані в цьому рецепті
c. Погасити рецепт штампом "Рецепт недійсний"
*d. Відмовити у відпуску ліків за цим рецептом
e. Зателефонувати лікарю, який виписав цей рецепт, для з'ясування ситуації

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка великоквіткова
b. Наперстянка шерстиста
c. Строфант Комбе
d. Наперстянка пурпурова
*e. Конвалія травнева

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Містить речовини, активність і побічні дії яких вимагають додаткових досліджень
*b. Не завдає прямої або непрямої шкоди здоров'ю
c. При застосуванні може розвинутися звикання
d. Новий на фармацевтичному ринку і має обмежений досвід використання на практиці
e. Впливає на психічні процеси в центральній нервовій системі людини

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Функціональна кумуляція
b. Синергізм за типом потенціювання
c. Неконкурентний антагонізм
*d. Конкурентний антагонізм
e. Синергізм за типом підсумовування

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кальцію хлорид
b. Кислота борна
c. Калію бромід
*d. Натрію тіосульфат
e. Магнію сульфат

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Церію сульфат
*b. Натрію нітрит
c. Натрію едетат
d. Натрію гідроксид
e. Натрію тіосульфат

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
*a. Національну поліцію
b. Територіальну Держлікслужбу
c. Держлікслужбу України
d. Держпродспоживслужбу
e. Міністерство охорони здоров'я

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на чорному тлі
b. Червоного кольору на білому тлі
c. Чорного кольору на білому тлі
*d. Білого кольору на чорному тлі
e. Білого кольору на червоному тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
b. Мукалтин
*c. Бутамірат
d. Амброксол
e. Бромгексин

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Збудження ЦНС
b. Імунодепресивна дія
c. Кровоточивість ясен
*d. Забарвлення калу в чорний колір
e. Підвищення рівня глюкози в крові

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Десять днів
b. Тридцять днів
c. Три роки, без урахування поточного
d. П'ять років, без урахування поточного
*e. Один рік, без урахування поточного

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
*a. Frangula alnus
b. Viburnum opulus
c. Salix alba
d. Taxus baccata
e. Quercus robur

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
*a. При вибутті з колективу більше ніж половини його членів
b. При прийомі на роботу нового члена колективу
c. За усним зверненням хоча б одного з членів колективу
d. У разі звільнення хоча б одного з членів колективу
e. За усним зверненням всіх членів колективу

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Глоду квіти
b. Глоду плоди
c. Солодки корені
d. Споришу трава
*e. Гінкго листя

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
*a. Цинаризин
b. Пропранолол
c. Нітрогліцерин
d. Метамізол натрію
e. Диклофенак

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Застосування при інфекціях, викликаних бактеріями та найпростішими
b. Полегшення проникнення діючої речовини в мікробну клітину
c. Захисту слизової оболонки шлунка
*d. Пригнічення мікробних beta-лактамаз
e. Покращення всмоктування антибіотика у травному тракті

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
*a. Блокада М-холінорецепторів
b. Стимуляція Н-холінорецепторів
c. Блокада Н_2-гістамінових рецепторів
d. Стимуляція М-холінорецепторів
e. Блокада Н-холінорецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
*a. Не менше 15 см
b. Не менше 35 см
c. Не менше 30 см
d. Не менше 20 см
e. Не менше 25 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:100)
b. 0,5 г тритурації атропіну сульфату (1:10)
c. 0,005 г тритурації атропіну сульфату (1:100)
*d. 0,5 г тритурації атропіну сульфату (1:100)
e. 0,05 г тритурації атропіну сульфату (1:10)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
*a. Ментол
b. Прокаїн
c. Бензокаїн
d. Біла глина
e. Лідокаїн

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 4 дні
*b. Не більше ніж на 3 дні
c. Не більше ніж на 5 днів
d. Не більше ніж на 1 день
e. Не більше ніж на 2 дні

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування крізь подвійний шар марлі та ватний тампон
b. Нагрівання протягом 30 хв
c. Проціджування в теплому вигляді через 10 хв після настоювання
*d. Проціджування після повного охолодження не менш ніж через 3-4 год
e. Настоювання за кімнатної температури протягом 30 хв

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на півріччя
b. Один раз на два місяці
*c. Один раз на квартал
d. Один раз на місяць
e. Один раз на рік

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Рибофлавін
*b. Ергокальциферол
c. Токоферол
d. Піридоксин
e. Ретинол

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Зопіклон
b. Клонідину гідрохлорид
*c. Цетиризину гідрохлорид
d. Амоксициліну тригідрат
e. Фуразидин

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Грошовий чек
b. Супровідну відомість
c. Інвентаризаційну відомість
*d. Видатковий касовий ордер
e. Прибутковий касовий ордер

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава череди
b. Листя шавлії
c. Корінь солодки
d. Трава фіалки
*e. Листя блекоти

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Декаметоксин
b. Нітрофурал
c. Діамантовий зелений
*d. Водню пероксид
e. Повідон йод

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,311
*b. 1,333
c. 1,344
d. 1,355
e. 1,322

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 2 роки
b. 1 місяць
c. 5 місяців
d. 6 місяців
*e. 3 роки

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Кларитроміцин
b. Ко-тримоксазол
*c. Ципрофлоксацин
d. Ніфуроксазид
e. Цефтріаксон

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Потенціювальний
*b. Анксіолітичний
c. Снодійний
d. Протисудомний
e. Антипсихотичний

