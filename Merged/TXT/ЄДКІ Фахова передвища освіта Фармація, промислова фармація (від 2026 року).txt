1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Дифенілкарбазон
*b. Калію хромат
c. Феруму (IIІ) амонію сульфат
d. Натрію еозинат
e. Фенолфталеїн

2. Укажіть характерні мікроскопічні ознаки анатомічної будови листя м'яти перцевої.
a. Довгасто-овальні клітини з кристалічним піском
b. Друзи оксалату кальцію
c. Волоски з грубобородавчастою поверхнею
d. Поодинокі кристали оксалату кальцію
*e. Округлі залозки з радіально розташованими клітинами

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 0-5^оC
b. 18-24^оC
c. 15-30^оC
*d. 3-35^оC
e. 10-25^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Ідіобласти, багатоклітинні волоски
b. Друзи, головчасті волоски
*c. Цистоліти, ретортоподібні волоски
d. Рафіди, сосочкоподібні волоски
e. Стилоїди, бородавчасті волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Психотропний препарат
b. Лікарський засіб, що належить до переліку барвних речовин
c. Рецептурний лікарський засіб
*d. Препарат, що відпускається без рецепта лікаря
e. Наркотичний препарат

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Антигістамінні
b. Холінолітики
c. Анксіолітики
*d. Антидепресанти
e. Психостимулятори

7. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Касова книга
b. Довідка
*c. Акт
d. Прибуткова накладна
e. Зведений реєстр

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Після випробувального терміну
c. Може бути прийнятий на вакантну посаду
d. Після проходження інтернатури
e. Не може бути прийнятий у жодному разі

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 40 мл
b. 2 мл
c. 100 мл
d. 20 мл
*e. 10 мл

10. Яким чином фармацевту необхідно додати настойку м'яти перцевої до рідкої лікарської форми?
a. Змішати з подвійною кількістю мікстури, в останню чергу, частинами, збовтавши
*b. Змішати з рівною кількістю мікстури, в останню чергу, частинами, збовтавши
c. Першою, збовтавши
d. Змішати з водою очищеною, в останню чергу, частинами, збовтавши
e. В останню чергу, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Чистотілу трава
b. Череди трава
c. Фіалки трава
*d. Грициків трава
e. Споришу трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Парафін
b. Ланолін водний
c. Вазелін
*d. Ланолін безводний
e. Віск

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г розтопленого вазеліну
b. Анестезин змішують з 9,0 г розтопленого вазеліну
c. Анестезин змішують з 0,5 г вазелінової олії
*d. Анестезин змішують з 1,0 г розтопленого вазеліну
e. Анестезин змішують з 1,0 г вазелінової олії

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
*a. 20±0,5^оC
b. Вище 20^оC
c. 20±5^оC
d. Нижче 20^оC
e. 19-21^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
*a. Не рідше одного разу на тиждень
b. Не рідше одного разу на добу
c. Не рідше одного разу шість місяців
d. Не рідше одного разу на зміну
e. Не рідше одного разу на місяць

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Амінокислоти
b. Флавоноїди
c. Кумарини
d. Полісахариди
*e. Сапоніни

17. Укажіть препарат, що підвищує внутрішньоочний тиск і протипоказаний при глаукомі.
a. Галантаміну гідробромід
*b. Атропіну сульфат
c. Неостигмін
d. Пілокарпіну гідрохлорид
e. Фізіостигмін

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
*a. 3,0-5,0 г
b. 2,0-4,0 г
c. 6,0-8,0 г
d. 4,0-6,0 г
e. 1,0-2,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
b. GDP
*c. GSP
d. GMP
e. GPP

20. Укажіть лікарські речовини, суспензії яких готують дисперсійним методом із додаванням стабілізатора.
a. Магнію оксид, натрію сульфат
b. Кислота борна, кальцію карбонат
c. Біла глина, бентоніт
d. Цинку оксид, тальк
*e. Камфора, ментол

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Кропиви собачої трава
b. Підбілу звичайного листя
*c. Родіоли рожевої корені
d. Смородини чорної плоди
e. Цмину піскового квітки

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперліпідемія
b. Ліподистрофія
*c. Гіпоглікемія
d. Бронхоспазм
e. Гіперглікемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Брусниці звичайної листки
b. Волошки синьої квітки
*c. Собачої кропиви трава
d. Софори японської плоди
e. Кульбаби лікарської корені

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
*a. Зменшення товарообіговості
b. Зниження рентабельності
c. Негативного іміджу аптеки
d. Втрати лояльності споживачів
e. Наявності дефектури

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізичний антагонізм
*b. Синергізм за типом підсумовування
c. Синергізм за типом потенціювання
d. Хімічний антагонізм
e. Фізіологічний антагонізм

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Ромашка лікарська
b. Валеріана лікарська
c. М'ята перцева
d. Евкаліпт прутоподібний
*e. Шавлія лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Артеріальну гіпертензію
b. Гіперкаліємію
*c. Ототоксичність
d. Ульцерогенну дію
e. Гепатотоксичність

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Алкалоїди ізохінолінового ряду
b. Антраценпохідні алізаринового ряду
*c. Тритерпенові сапоніни
d. Стероїдні сапоніни
e. Фурокумарини

29. Який індикатор використовують під час виконання кількісного визначення кислоти борної методом прямої алкаліметрії?
a. Метиленовий синій
b. Ксиленоловий оранжевий
c. Протравний чорний
*d. Фенолфталеїн
e. Метиловий оранжевий

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Налмефен
b. Налбуфін
c. Буторфанол
*d. Налоксон
e. Бупренорфін

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Торговельна марка та найменування аптечного закладу, інформація щодо цін
*b. Найменування ліцензіата, торговельної марки, що належить ліцензіату на законних підставах, режим роботи аптечного закладу
c. Режим роботи аптечного закладу, інформація про орієнтованість аптечного закладу на обслуговування певних соціальних груп населення
d. Режим роботи аптечного закладу, порівняння з іншими аптечними закладами
e. Інформація щодо цін, назва торговельної марки

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
*a. Дифенгідрамін
b. Лоратадин
c. Фексофенидин
d. Мебгідролін
e. Цетиризин

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
*a. Кислота сульфатна концентрована, метанол
b. Кислота хлористоводнева розведена, етанол
c. Кислота оцтова безводна, бутанол
d. Кислота хлоратна, пентанол
e. Кислота нітратна розведена, пропанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати при температурі не вище 25^оC
b. Зберігати в темному місці
c. Зберігати в сухому місці
d. Зберігати в холодильнику
*e. Зберігати в недоступному для дітей місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Лікарська залежність
*b. Медикаментозна алергія
c. Функціональна кумуляція
d. Синдром відміни
e. Матеріальна кумуляція

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Кислота хлористоводнева
b. Магнію сульфат
*c. Заліза (ІІІ) хлорид
d. Кислота метоксифенілоцтова
e. Калію гексагідроксостибіат (V)

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Перекис водню
b. Калію перманганат
c. Йоду розчин спиртовий
d. Лінімент бальзамічний за Вишневським
*e. Повідон йод

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Розчиняють в ізотонічному розчині натрію хлориду при нагріванні
b. Спочатку подрібнюють із декількома краплями спирту, а потім додають до вазелінової олії
c. Додають у флакон до відпуску і нагрівають до повного розчинення
d. Додають до попередньо підігрітої вазелінової олії у флакон до відпуску
*e. Диспергують спочатку в сухому вигляді, а потім із невеликою кількістю вазелінової олії

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 30 календарних днів
*b. 90 календарних днів
c. 20 календарних днів
d. 10 календарних днів
e. 50 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
*a. Приймати після вживання їжі
b. Вживати з яєчним білком
c. Застосовувати обволікальні засоби
d. Запивати молоком
e. Застосовувати блокатори протонної помпи

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Еуфілін
*b. Дексаметазон
c. Сальбутамол
d. Монтелукаст
e. Сальметерол

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 50%
b. 10%
*c. 100%
d. 0%
e. 25%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 10 хв
b. 30 хв
c. 15 хв
*d. 25 хв
e. 45 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Контрафактні
b. Якісні
*c. Неякісні
d. Підроблені
e. Фальсифіковані

45. У рослинах яких родин найчастіше зустрічаються антраглікозиди?
a. Селерові, аралієві
b. Айстрові, вахтові
*c. Гречкові, крушинові
d. Товстолисті, вересові
e. Соснові, ясноткові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Ксилометазолін, тетразолін
b. Дексаметазон, беклометазон
c. Дифенгідрамін, дименгідринат
*d. Лоратадин, дезлоратадин
e. Бромгексин, амброксол

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 5 років
*b. 1 місяць, 3 роки
c. 1 місяць, 1 рік
d. 10 днів, 5 років
e. 10 днів, 1 рік

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Територіальна Держлікслужба
b. Банк, у якому відкритий поточний рахунок підприємства
*c. Підприємство самостійно
d. Національний банк України
e. Державна податкова служба

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Оцінка ефективності роботи фахівців
b. Визначення продуктивності праці кожного працівника
*c. Виявлення нестачі або надлишку товару і коштів
d. Перевірка умов зберігання лікарських засобів та медичних виробів
e. Перевірка дотримання касової дисципліни

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Один водій, один фармацевтичний працівник та завідувач мобільного аптечного пункту
*b. Один водій та не менше як один фармацевтичний працівник
c. Лише один фармацевтичний працівник
d. Лише завідувач мобільного аптечного пункту
e. Лише один водій

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Melissae officinalis
*b. Folia Cannabis sativa
c. Folia Menthae piperitae
d. Folia Eucalypti viminalis
e. Folіa Salvіae offіcіnalіs

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. Вище 25^оC
*b. 15-25^оC
c. Нижче 0^оC
d. 2-8^оC
e. 8-15^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
*a. Прискоренню агрегації тромбоцитів
b. Зниженню утворення тромбоксана
c. Гальмуванню тромбоутворення
d. Стимуляції еритропоезу
e. Запобіганню утворення факторів згортання крові

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Спіронолактон
b. Маніт
*c. Фуросемід
d. Гідрохлортіазид
e. Діакарб

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ульцерогенна дія
b. Нефротоксична дія
c. Ототоксична дія
d. Нейротоксична дія
*e. Гепатотоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Berberidis fructus
b. Leonuri cardiacaea herba
*c. Althaeae radices
d. Belladonnae radices
e. Serpylli herba

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Аптеки
*b. Аптечного складу
c. Аптечного пункту
d. Мобільного аптечного пункту
e. Аптеки в структурі лікувально-профілактичного закладу

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Німесулід
b. Феназон
c. Метамізол
*d. Лідокаїн
e. Ксилометазолін

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
*a. 1,7% від вартості лікарських форм
b. 2,15% від вартості лікарських форм
c. 0,65% від вартості лікарських форм
d. 0,95% від використаної кількості
e. 0,4% від використаної кількості

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид важкий
b. Оксид легкий
c. Карбонат основний
d. Хлорид гексагідрат
*e. Сульфат гептагідрат

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
*a. Мелоксикам
b. Ібупрофен
c. Ацетилсаліцилова кислота
d. Індометацин
e. Диклофенак

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 30 таблеток
b. Одну упаковку ЛЗ, але не більше 40 таблеток
*c. Одну упаковку ЛЗ, але не більше 50 таблеток
d. Одну упаковку ЛЗ, але не більше 20 таблеток
e. Одну упаковку ЛЗ, але не більше 10 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 30
b. 5
c. 15
*d. 10
e. 20

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
*a. Транексамова кислота
b. Гепарин
c. Фенілін
d. Варфарин
e. Етамзилат

65. Укажіть, за наявності якого діагнозу доцільно застосовувати препарати заліза.
a. Гемолітична анемія
b. Гіперхромна анемія
c. Лейкопенія
d. Лімфоцитоз
*e. Гіпохромна анемія

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
*a. 90%
b. 70%
c. 96%
d. 40%
e. 95%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Фенілсаліцилат
b. Білої глини
c. Ксероформу
*d. Вісмуту нітрату основного
e. Сульфадимезину

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
*a. У суміші води очищеної та кислоти хлористоводневої розведеної
b. В ізотонічному розчині натрію хлориду
c. У холодній воді очищеній
d. У кислоті хлористоводневій розведеній
e. У гарячій воді очищеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Диетиламіноетил
b. Складноефірне угрупування
c. Хлористоводнева кислота, зв'язана з основою препарату
d. Бензольне кільце
*e. Первинна ароматична аміногрупа

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Таблетки валеріани
b. Екстракт родіоли рожевої
c. Настойка женьшеню
d. Настойка глоду
*e. Екстракт водяного перцю

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
a. Кульбаба лікарська
*b. Касія гостролиста
c. Кропива собача
d. Кріп запашний
e. Конвалія звичайна

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 50,0 г
b. 40,0 г
c. 30,0 г
d. 29,7 г
*e. 39,7 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. У місці, яке виключає можливість попадання прямих сонячних променів
b. При температурі від +15^оC до +25^оC
c. При температурі від +8^оC до +15^оC
*d. При відносній вологості повітря не більше 60%
e. При температурі від +2^оC до +8^оC

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. ВЕРХ
b. Титриметрія
c. Гравіметрія
d. Спектрофотометрія
*e. Перегонка з водяною парою

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
a. Нагідки лікарські
*b. Льон звичайний
c. Пижмо звичайне
d. Звіробій плямистий
e. Ромашка лікарська

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 0,2 г
b. 0,1 г
c. 4,0 г
*d. 0,4 г
e. 2,0 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
*a. 8-15^оC
b. Не вище 20^оC
c. 2-8^оC
d. Не вище 5^оC
e. Не вище 25^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
*a. Сонливість
b. Бронхоспазм
c. Брадикардія
d. Гіпертензія
e. Тахікардія

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Нагідки лікарські
b. Наперстянка пурпурова
c. Ромашка лікарська
*d. Горицвіт весняний
e. Конвалія звичайна

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Нітрати
b. Речовини, що окиснюються
c. Хлориди
d. Сульфати
*e. Лужноземельні метали

81. Розчини якої речовини під час зберігання жовтіють?
a. Прокаїну гідрохлориду
b. Стрептоциду
c. Глюкози
d. Етанолу
*e. Метамізолу натрієвої солі

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Феназепам, таблетки 2,5 мг №10
b. Метамізол натрію, 50%-ий розчин для ін'єкцій, по 2 мл №10
*c. Перекис водню, розчин для зовнішнього застосування 3%, 40 мл
d. Кетамін, 5%-ий розчин для ін'єкцій, по 2 мл №10
e. Натрію хлорид, 0,9%-ий розчин, 200 мл у флаконі для інфузій

83. Які дії здійснюються з товарно-матеріальними цінностями перед початком планової інвентаризації в аптеці?
a. Перевіряються на відповідність стандартам якості
b. Передаються на відповідальне зберігання
c. Оцінюються за ринковою вартістю
*d. Групуються, розсортовуються та розкладаються за назвами
e. Упаковуються для перевезення

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Кислота нікотинова
b. Фолієва кислота
c. Ретинолу ацетат
d. Кислота аскорбінова
*e. Ціанокобаламін

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
*a. Доксиламін
b. Флуоксетин
c. Діазепам
d. Атропін
e. Сульпірид

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Екскреція
b. Кумуляція
c. Абсорбція
*d. Біотрансформація
e. Розподіл

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Готують із додаванням кислоти хлористоводневої
b. Проціджують після повного охолодження
*c. Використовують метод холодного настоювання
d. Проціджують готовий водний витяг негайно
e. Враховують біологічну активність лікарської рослинної сировини

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин хлоридної кислоти
*b. 5%-ий розчин натрію гідроксиду
c. 1%-ий розчин желатини
d. 5%-ий розчин натрію нітропрусиду
e. 10%-ий розчин заліза (III) сульфату

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію тіосульфат, сульфацетамід натрію, аскорбінова кислота
*b. Натрію тіосульфат, метамізол натрій, аскорбінова кислота
c. Натрію тіосульфат, глюкоза безводна, бензоат натрію
d. Натрію саліцилат, метамізол натрій, хлористоводнева кислота
e. Натрію тетраборат, метамізол натрій, глутамінова кислота

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
*a. Ністатин
b. Альбендазол
c. Римантадин
d. Метронідазол
e. Хлорамфенікол

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Бісопролол
b. Празозин
c. Еналаприл
d. Клонідин
*e. Ніфедипін

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Сенсибілізації
b. Адитивного ефекту
*c. Матеріальної кумуляції
d. Лікарської ідіосинкразії
e. Потенціювання ефекту

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Тонкошарова хроматографiя
b. Спектроскопія ядерного магнітного резонансу
c. Рефрактометрiя
d. Iнфрачервона спектроскопiя
*e. Поляриметрія

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
*a. Ф-3
b. Ф-1 і Ф-3
c. Ф-1 у двох екземплярах
d. Відпускається без рецепта
e. Ф-1

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Ідіосинкразію
b. Синдром віддачі
c. Тахіфілаксію
*d. Абстинентний синдром
e. Синдром обкрадання

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Реєстр рецептів
b. Рахунок
*c. Звіт
d. Товарний звіт
e. Відомість

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Будь-які аптеки, незалежно від того, чи укладено договір із НСЗУ
b. Аптеки, які уклали договори з НСЗУ, лише в межах певного регіону
c. Лише аптеки, які розташовані поблизу від медичного закладу пацієнта
d. Лише аптеки, які розташовані в містах обласного підпорядкування
*e. Аптеки, які уклали договори з НСЗУ, незалежно від місця проживання чи перебування пацієнта

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
*a. Синдрому відміни
b. Залежності
c. Кумуляції
d. Сенсибілізації
e. Тахіфілаксії

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ретинол
b. Ціанокобаламін
c. Піридоксин
d. Ергокальциферол
*e. Тіамін

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
*a. Пілокарпін
b. Бекламетазон
c. Атропін
d. Тетризолін
e. Ксилометазолін

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Наказом завідувача аптечного складу
b. Положенням про аптечний склад
c. Розпорядженням керівника підприємства
d. Посадовою інструкцією
*e. Планом термінових дій

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
*a. Флавоноїдів
b. Танінів
c. Полісахаридів
d. Алкалоїдів
e. Ефірних олій

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Метамізол натрію
b. Саліцилова кислота
*c. Глутамінова кислота
d. Ацетилсаліцилова кислота
e. Бензойна кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Комплексонометрія
b. Алкаліметрія
*c. Аргентометрія
d. Ацидиметрія
e. Нітритометрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Тонізуючу і протисудомну
b. Спазмолітичну і протизапальну
*c. Гіпотензивну і седативну
d. Послаблювальну і заспокійливу
e. Сечогінну і кровоспинну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Хлорамфенікол
c. Сульфаніламід
d. Цинку оксид
e. Кислоту борну

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Пропілтіоурацил
b. Тіамазол
*c. Левотироксин натрію
d. Калію йодид
e. Селен

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
*a. Калію піроантимонат
b. Заліза хлорид
c. Натрію гідроксид
d. Кислоту хлористоводневу
e. Срібла нітрат

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дифенгідрамін
b. Дексаметазон
*c. Фамотидин
d. Лоратадин
e. Дезлоратадин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Рослинні екстракти
b. Танін
c. Ментол
*d. Ксероформ
e. Протаргол

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Тератогенна
b. Ембріотоксична
c. Фетотоксична
*d. Мутагенна
e. Бластомогенна

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
*a. Ароматичних
b. Неорганічних
c. Гетероциклічних
d. Аліциклічних
e. Ациклічних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Серцевих глікозидів
*b. Антраценпохідних
c. Ефірних олій
d. Стероїдних сапонінів
e. Алкалоїдів

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
*a. Пропранолол
b. Карведилол
c. Атенолол
d. Ніфедипін
e. Бісопролол

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 5%
b. 20%
c. 2%
d. 25%
*e. 50%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Волошки квіти
b. Вербени трава
c. Валеріани корені
d. Верби кора
*e. Вільхи супліддя

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Половину від маси прописаного йоду
b. Втричі менше від маси прописаного йоду
c. Стільки, скільки ж йоду прописано
d. Втричі більше від маси прописаного йоду
*e. Подвійну кількість від маси прописаного йоду

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Суббукальний
b. Сублінгвальний
c. Інгаляційний
*d. Ректальний
e. Ін'єкційний підшкірний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Погасити рецепт штампом "Рецепт недійсний"
b. Зателефонувати лікарю, який виписав цей рецепт, для з'ясування ситуації
c. Відпустити лікарські засоби, що вказані в цьому рецепті
d. Відпустити половину від кількості ліків, зазначених у цьому рецепті
*e. Відмовити у відпуску ліків за цим рецептом

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка шерстиста
b. Строфант Комбе
*c. Конвалія травнева
d. Наперстянка пурпурова
e. Наперстянка великоквіткова

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Впливає на психічні процеси в центральній нервовій системі людини
*b. Не завдає прямої або непрямої шкоди здоров'ю
c. Новий на фармацевтичному ринку і має обмежений досвід використання на практиці
d. При застосуванні може розвинутися звикання
e. Містить речовини, активність і побічні дії яких вимагають додаткових досліджень

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Синергізм за типом потенціювання
c. Синергізм за типом підсумовування
*d. Конкурентний антагонізм
e. Функціональна кумуляція

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кислота борна
*b. Натрію тіосульфат
c. Калію бромід
d. Кальцію хлорид
e. Магнію сульфат

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію тіосульфат
b. Натрію гідроксид
c. Церію сульфат
d. Натрію едетат
*e. Натрію нітрит

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
*a. Національну поліцію
b. Держлікслужбу України
c. Держпродспоживслужбу
d. Міністерство охорони здоров'я
e. Територіальну Держлікслужбу

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на білому тлі
b. Чорного кольору на білому тлі
c. Червоного кольору на чорному тлі
d. Білого кольору на червоному тлі
*e. Білого кольору на чорному тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
*a. Бутамірат
b. Амброксол
c. Бромгексин
d. Ацетилцистеїн
e. Мукалтин

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Підвищення рівня глюкози в крові
*b. Забарвлення калу в чорний колір
c. Збудження ЦНС
d. Кровоточивість ясен
e. Імунодепресивна дія

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Десять днів
b. П'ять років, без урахування поточного
c. Три роки, без урахування поточного
*d. Один рік, без урахування поточного
e. Тридцять днів

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
b. Salix alba
c. Taxus baccata
*d. Frangula alnus
e. Quercus robur

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням хоча б одного з членів колективу
*b. При вибутті з колективу більше ніж половини його членів
c. У разі звільнення хоча б одного з членів колективу
d. За усним зверненням всіх членів колективу
e. При прийомі на роботу нового члена колективу

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Глоду плоди
b. Глоду квіти
c. Солодки корені
d. Споришу трава
*e. Гінкго листя

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Нітрогліцерин
b. Диклофенак
*c. Цинаризин
d. Пропранолол
e. Метамізол натрію

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Покращення всмоктування антибіотика у травному тракті
b. Застосування при інфекціях, викликаних бактеріями та найпростішими
c. Полегшення проникнення діючої речовини в мікробну клітину
*d. Пригнічення мікробних beta-лактамаз
e. Захисту слизової оболонки шлунка

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Стимуляція Н-холінорецепторів
*b. Блокада М-холінорецепторів
c. Блокада Н-холінорецепторів
d. Блокада Н_2-гістамінових рецепторів
e. Стимуляція М-холінорецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 25 см
b. Не менше 30 см
c. Не менше 35 см
*d. Не менше 15 см
e. Не менше 20 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,05 г тритурації атропіну сульфату (1:100)
b. 0,5 г тритурації атропіну сульфату (1:10)
c. 0,005 г тритурації атропіну сульфату (1:100)
*d. 0,5 г тритурації атропіну сульфату (1:100)
e. 0,05 г тритурації атропіну сульфату (1:10)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Бензокаїн
b. Прокаїн
c. Лідокаїн
*d. Ментол
e. Біла глина

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 1 день
*b. Не більше ніж на 3 дні
c. Не більше ніж на 5 днів
d. Не більше ніж на 2 дні
e. Не більше ніж на 4 дні

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Нагрівання протягом 30 хв
b. Настоювання за кімнатної температури протягом 30 хв
c. Проціджування крізь подвійний шар марлі та ватний тампон
*d. Проціджування після повного охолодження не менш ніж через 3-4 год
e. Проціджування в теплому вигляді через 10 хв після настоювання

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на рік
b. Один раз на півріччя
c. Один раз на місяць
*d. Один раз на квартал
e. Один раз на два місяці

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Рибофлавін
*b. Ергокальциферол
c. Ретинол
d. Токоферол
e. Піридоксин

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Фуразидин
*b. Цетиризину гідрохлорид
c. Клонідину гідрохлорид
d. Зопіклон
e. Амоксициліну тригідрат

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
*a. Видатковий касовий ордер
b. Прибутковий касовий ордер
c. Супровідну відомість
d. Інвентаризаційну відомість
e. Грошовий чек

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
*a. Листя блекоти
b. Трава фіалки
c. Листя шавлії
d. Корінь солодки
e. Трава череди

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Діамантовий зелений
b. Повідон йод
c. Декаметоксин
*d. Водню пероксид
e. Нітрофурал

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,311
b. 1,344
c. 1,322
*d. 1,333
e. 1,355

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
*a. 3 роки
b. 6 місяців
c. 2 роки
d. 5 місяців
e. 1 місяць

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Цефтріаксон
b. Ко-тримоксазол
c. Ніфуроксазид
*d. Ципрофлоксацин
e. Кларитроміцин

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
b. Снодійний
*c. Анксіолітичний
d. Протисудомний
e. Потенціювальний

