1. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Феруму (IIІ) амонію сульфат
*b. Калію хромат
c. Натрію еозинат
d. Дифенілкарбазон
e. Фенолфталеїн

2. Укажіть характерні мікроскопічні ознаки анатомічної будови листя м'яти перцевої.
a. Довгасто-овальні клітини з кристалічним піском
*b. Округлі залозки з радіально розташованими клітинами
c. Друзи оксалату кальцію
d. Поодинокі кристали оксалату кальцію
e. Волоски з грубобородавчастою поверхнею

3. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 10-25^оC
b. 0-5^оC
c. 18-24^оC
*d. 3-35^оC
e. 15-30^оC

4. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Рафіди, сосочкоподібні волоски
b. Друзи, головчасті волоски
c. Ідіобласти, багатоклітинні волоски
*d. Цистоліти, ретортоподібні волоски
e. Стилоїди, бородавчасті волоски

5. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
a. Лікарський засіб, що належить до переліку барвних речовин
*b. Препарат, що відпускається без рецепта лікаря
c. Наркотичний препарат
d. Психотропний препарат
e. Рецептурний лікарський засіб

6. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
*a. Антидепресанти
b. Антигістамінні
c. Психостимулятори
d. Анксіолітики
e. Холінолітики

7. В аптеці відбулася переоцінка лікарських засобів. Укажіть документ, у якому будуть відображатися ці дані.
*a. Акт
b. Довідка
c. Прибуткова накладна
d. Касова книга
e. Зведений реєстр

8. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
a. Після випробувального терміну
b. Після проходження інтернатури
*c. Після проходження перепідготовки
d. Може бути прийнятий на вакантну посаду
e. Не може бути прийнятий у жодному разі

9. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 100 мл
*b. 10 мл
c. 2 мл
d. 20 мл
e. 40 мл

10. Яким чином фармацевту необхідно додати настойку м'яти перцевої до рідкої лікарської форми?
a. Змішати з подвійною кількістю мікстури, в останню чергу, частинами, збовтавши
b. В останню чергу, збовтавши
*c. Змішати з рівною кількістю мікстури, в останню чергу, частинами, збовтавши
d. Змішати з водою очищеною, в останню чергу, частинами, збовтавши
e. Першою, збовтавши

11. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Споришу трава
b. Фіалки трава
c. Чистотілу трава
d. Череди трава
*e. Грициків трава

12. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Парафін
b. Віск
c. Ланолін водний
d. Вазелін
*e. Ланолін безводний

13. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 9,0 г розтопленого вазеліну
b. Анестезин змішують з 0,5 г вазелінової олії
*c. Анестезин змішують з 1,0 г розтопленого вазеліну
d. Анестезин змішують з 1,0 г вазелінової олії
e. Анестезин змішують з 0,5 г розтопленого вазеліну

14. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
*a. 20±0,5^оC
b. Нижче 20^оC
c. 20±5^оC
d. 19-21^оC
e. Вище 20^оC

15. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу шість місяців
b. Не рідше одного разу на добу
*c. Не рідше одного разу на тиждень
d. Не рідше одного разу на зміну
e. Не рідше одного разу на місяць

16. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Полісахариди
*b. Сапоніни
c. Флавоноїди
d. Кумарини
e. Амінокислоти

17. Укажіть препарат, що підвищує внутрішньоочний тиск і протипоказаний при глаукомі.
a. Неостигмін
b. Галантаміну гідробромід
c. Фізіостигмін
*d. Атропіну сульфат
e. Пілокарпіну гідрохлорид

18. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
*a. 3,0-5,0 г
b. 2,0-4,0 г
c. 6,0-8,0 г
d. 4,0-6,0 г
e. 1,0-2,0 г

19. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
a. GLP
b. GDP
c. GMP
*d. GSP
e. GPP

20. Укажіть лікарські речовини, суспензії яких готують дисперсійним методом із додаванням стабілізатора.
a. Біла глина, бентоніт
*b. Камфора, ментол
c. Магнію оксид, натрію сульфат
d. Цинку оксид, тальк
e. Кислота борна, кальцію карбонат

21. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Цмину піскового квітки
b. Підбілу звичайного листя
*c. Родіоли рожевої корені
d. Смородини чорної плоди
e. Кропиви собачої трава

22. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
*a. Гіпоглікемія
b. Гіперглікемія
c. Бронхоспазм
d. Ліподистрофія
e. Гіперліпідемія

23. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Софори японської плоди
b. Волошки синьої квітки
c. Кульбаби лікарської корені
d. Брусниці звичайної листки
*e. Собачої кропиви трава

24. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Зниження рентабельності
b. Негативного іміджу аптеки
*c. Зменшення товарообіговості
d. Наявності дефектури
e. Втрати лояльності споживачів

25. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
*a. Синергізм за типом підсумовування
b. Фізичний антагонізм
c. Хімічний антагонізм
d. Фізіологічний антагонізм
e. Синергізм за типом потенціювання

26. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
a. Евкаліпт прутоподібний
*b. Шавлія лікарська
c. Валеріана лікарська
d. М'ята перцева
e. Ромашка лікарська

27. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гепатотоксичність
b. Гіперкаліємію
c. Ульцерогенну дію
d. Артеріальну гіпертензію
*e. Ототоксичність

28. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
*a. Тритерпенові сапоніни
b. Стероїдні сапоніни
c. Алкалоїди ізохінолінового ряду
d. Антраценпохідні алізаринового ряду
e. Фурокумарини

29. Який індикатор використовують під час виконання кількісного визначення кислоти борної методом прямої алкаліметрії?
a. Ксиленоловий оранжевий
b. Протравний чорний
c. Метиленовий синій
d. Метиловий оранжевий
*e. Фенолфталеїн

30. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Буторфанол
b. Налбуфін
c. Бупренорфін
d. Налмефен
*e. Налоксон

31. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
a. Режим роботи аптечного закладу, інформація про орієнтованість аптечного закладу на обслуговування певних соціальних груп населення
b. Торговельна марка та найменування аптечного закладу, інформація щодо цін
c. Інформація щодо цін, назва торговельної марки
d. Режим роботи аптечного закладу, порівняння з іншими аптечними закладами
*e. Найменування ліцензіата, торговельної марки, що належить ліцензіату на законних підставах, режим роботи аптечного закладу

32. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Цетиризин
b. Мебгідролін
c. Лоратадин
*d. Дифенгідрамін
e. Фексофенидин

33. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота оцтова безводна, бутанол
b. Кислота хлористоводнева розведена, етанол
*c. Кислота сульфатна концентрована, метанол
d. Кислота нітратна розведена, пропанол
e. Кислота хлоратна, пентанол

34. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
*a. Зберігати в недоступному для дітей місці
b. Зберігати в холодильнику
c. Зберігати в темному місці
d. Зберігати при температурі не вище 25^оC
e. Зберігати в сухому місці

35. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
*b. Медикаментозна алергія
c. Синдром відміни
d. Лікарська залежність
e. Матеріальна кумуляція

36. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
*a. Заліза (ІІІ) хлорид
b. Магнію сульфат
c. Калію гексагідроксостибіат (V)
d. Кислота метоксифенілоцтова
e. Кислота хлористоводнева

37. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Лінімент бальзамічний за Вишневським
*b. Повідон йод
c. Калію перманганат
d. Перекис водню
e. Йоду розчин спиртовий

38. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Розчиняють в ізотонічному розчині натрію хлориду при нагріванні
*b. Диспергують спочатку в сухому вигляді, а потім із невеликою кількістю вазелінової олії
c. Додають у флакон до відпуску і нагрівають до повного розчинення
d. Спочатку подрібнюють із декількома краплями спирту, а потім додають до вазелінової олії
e. Додають до попередньо підігрітої вазелінової олії у флакон до відпуску

39. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 30 календарних днів
b. 10 календарних днів
c. 50 календарних днів
d. 20 календарних днів
*e. 90 календарних днів

40. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Застосовувати обволікальні засоби
b. Вживати з яєчним білком
c. Запивати молоком
d. Застосовувати блокатори протонної помпи
*e. Приймати після вживання їжі

41. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Еуфілін
*b. Дексаметазон
c. Сальбутамол
d. Сальметерол
e. Монтелукаст

42. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 10%
*b. 100%
c. 25%
d. 0%
e. 50%

43. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
*a. 25 хв
b. 45 хв
c. 15 хв
d. 30 хв
e. 10 хв

44. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Якісні
b. Підроблені
*c. Неякісні
d. Фальсифіковані
e. Контрафактні

45. У рослинах яких родин найчастіше зустрічаються антраглікозиди?
a. Товстолисті, вересові
b. Селерові, аралієві
*c. Гречкові, крушинові
d. Айстрові, вахтові
e. Соснові, ясноткові

46. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
a. Дифенгідрамін, дименгідринат
b. Дексаметазон, беклометазон
c. Бромгексин, амброксол
d. Ксилометазолін, тетразолін
*e. Лоратадин, дезлоратадин

47. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 1 місяць, 1 рік
*b. 1 місяць, 3 роки
c. 10 днів, 1 рік
d. 10 днів, 5 років
e. 1 місяць, 5 років

48. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
a. Державна податкова служба
b. Банк, у якому відкритий поточний рахунок підприємства
*c. Підприємство самостійно
d. Територіальна Держлікслужба
e. Національний банк України

49. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
*a. Виявлення нестачі або надлишку товару і коштів
b. Перевірка дотримання касової дисципліни
c. Оцінка ефективності роботи фахівців
d. Визначення продуктивності праці кожного працівника
e. Перевірка умов зберігання лікарських засобів та медичних виробів

50. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
*a. Один водій та не менше як один фармацевтичний працівник
b. Лише один фармацевтичний працівник
c. Лише один водій
d. Лише завідувач мобільного аптечного пункту
e. Один водій, один фармацевтичний працівник та завідувач мобільного аптечного пункту

51. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Menthae piperitae
*b. Folia Cannabis sativa
c. Folіa Salvіae offіcіnalіs
d. Folia Melissae officinalis
e. Folia Eucalypti viminalis

52. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. 8-15^оC
b. Вище 25^оC
c. Нижче 0^оC
d. 2-8^оC
*e. 15-25^оC

53. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Стимуляції еритропоезу
b. Гальмуванню тромбоутворення
c. Запобіганню утворення факторів згортання крові
d. Зниженню утворення тромбоксана
*e. Прискоренню агрегації тромбоцитів

54. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
*a. Фуросемід
b. Спіронолактон
c. Діакарб
d. Гідрохлортіазид
e. Маніт

55. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Ульцерогенна дія
b. Нефротоксична дія
c. Ототоксична дія
d. Нейротоксична дія
*e. Гепатотоксична дія

56. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
*a. Althaeae radices
b. Leonuri cardiacaea herba
c. Serpylli herba
d. Berberidis fructus
e. Belladonnae radices

57. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
*a. Аптечного складу
b. Аптеки в структурі лікувально-профілактичного закладу
c. Аптечного пункту
d. Мобільного аптечного пункту
e. Аптеки

58. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Ксилометазолін
b. Метамізол
*c. Лідокаїн
d. Німесулід
e. Феназон

59. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,65% від вартості лікарських форм
b. 2,15% від вартості лікарських форм
c. 0,4% від використаної кількості
*d. 1,7% від вартості лікарських форм
e. 0,95% від використаної кількості

60. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Карбонат основний
b. Оксид важкий
*c. Сульфат гептагідрат
d. Оксид легкий
e. Хлорид гексагідрат

61. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Індометацин
b. Ібупрофен
*c. Мелоксикам
d. Диклофенак
e. Ацетилсаліцилова кислота

62. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
a. Одну упаковку ЛЗ, але не більше 10 таблеток
b. Одну упаковку ЛЗ, але не більше 20 таблеток
c. Одну упаковку ЛЗ, але не більше 30 таблеток
*d. Одну упаковку ЛЗ, але не більше 50 таблеток
e. Одну упаковку ЛЗ, але не більше 40 таблеток

63. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 20
*b. 10
c. 15
d. 5
e. 30

64. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Варфарин
*b. Транексамова кислота
c. Етамзилат
d. Фенілін
e. Гепарин

65. Укажіть, за наявності якого діагнозу доцільно застосовувати препарати заліза.
a. Лейкопенія
b. Лімфоцитоз
c. Гемолітична анемія
d. Гіперхромна анемія
*e. Гіпохромна анемія

66. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 70%
b. 96%
c. 95%
*d. 90%
e. 40%

67. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Білої глини
*b. Вісмуту нітрату основного
c. Сульфадимезину
d. Ксероформу
e. Фенілсаліцилат

68. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
*a. У суміші води очищеної та кислоти хлористоводневої розведеної
b. В ізотонічному розчині натрію хлориду
c. У кислоті хлористоводневій розведеній
d. У холодній воді очищеній
e. У гарячій воді очищеній

69. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
*a. Первинна ароматична аміногрупа
b. Диетиламіноетил
c. Хлористоводнева кислота, зв'язана з основою препарату
d. Складноефірне угрупування
e. Бензольне кільце

70. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
*a. Екстракт водяного перцю
b. Настойка глоду
c. Таблетки валеріани
d. Настойка женьшеню
e. Екстракт родіоли рожевої

71. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
*a. Касія гостролиста
b. Кульбаба лікарська
c. Кропива собача
d. Кріп запашний
e. Конвалія звичайна

72. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 30,0 г
b. 50,0 г
c. 40,0 г
*d. 39,7 г
e. 29,7 г

73. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. У місці, яке виключає можливість попадання прямих сонячних променів
b. При температурі від +8^оC до +15^оC
*c. При відносній вологості повітря не більше 60%
d. При температурі від +2^оC до +8^оC
e. При температурі від +15^оC до +25^оC

74. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Гравіметрія
*b. Перегонка з водяною парою
c. Спектрофотометрія
d. Титриметрія
e. ВЕРХ

75. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Нагідки лікарські
c. Ромашка лікарська
d. Звіробій плямистий
e. Пижмо звичайне

76. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 0,1 г
b. 4,0 г
c. 0,2 г
*d. 0,4 г
e. 2,0 г

77. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 20^оC
*b. 8-15^оC
c. Не вище 25^оC
d. Не вище 5^оC
e. 2-8^оC

78. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Бронхоспазм
b. Гіпертензія
c. Брадикардія
*d. Сонливість
e. Тахікардія

79. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Конвалія звичайна
b. Нагідки лікарські
c. Наперстянка пурпурова
*d. Горицвіт весняний
e. Ромашка лікарська

80. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
*a. Лужноземельні метали
b. Хлориди
c. Сульфати
d. Речовини, що окиснюються
e. Нітрати

81. Розчини якої речовини під час зберігання жовтіють?
a. Прокаїну гідрохлориду
b. Глюкози
*c. Метамізолу натрієвої солі
d. Стрептоциду
e. Етанолу

82. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
a. Метамізол натрію, 50%-ий розчин для ін'єкцій, по 2 мл №10
b. Феназепам, таблетки 2,5 мг №10
c. Кетамін, 5%-ий розчин для ін'єкцій, по 2 мл №10
d. Натрію хлорид, 0,9%-ий розчин, 200 мл у флаконі для інфузій
*e. Перекис водню, розчин для зовнішнього застосування 3%, 40 мл

83. Які дії здійснюються з товарно-матеріальними цінностями перед початком планової інвентаризації в аптеці?
a. Перевіряються на відповідність стандартам якості
b. Оцінюються за ринковою вартістю
*c. Групуються, розсортовуються та розкладаються за назвами
d. Упаковуються для перевезення
e. Передаються на відповідальне зберігання

84. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Кислота аскорбінова
*c. Ціанокобаламін
d. Кислота нікотинова
e. Ретинолу ацетат

85. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Сульпірид
b. Діазепам
*c. Доксиламін
d. Флуоксетин
e. Атропін

86. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Кумуляція
b. Абсорбція
c. Розподіл
d. Екскреція
*e. Біотрансформація

87. Асистент фармацевта готує водну витяжку з кореня алтеї. Яку особливість технології він повинен врахувати?
a. Враховують біологічну активність лікарської рослинної сировини
b. Проціджують готовий водний витяг негайно
c. Проціджують після повного охолодження
d. Готують із додаванням кислоти хлористоводневої
*e. Використовують метод холодного настоювання

88. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин желатини
b. 10%-ий розчин заліза (III) сульфату
c. 5%-ий розчин натрію нітропрусиду
d. 1%-ий розчин хлоридної кислоти
*e. 5%-ий розчин натрію гідроксиду

89. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію саліцилат, метамізол натрій, хлористоводнева кислота
b. Натрію тіосульфат, глюкоза безводна, бензоат натрію
c. Натрію тетраборат, метамізол натрій, глутамінова кислота
d. Натрію тіосульфат, сульфацетамід натрію, аскорбінова кислота
*e. Натрію тіосульфат, метамізол натрій, аскорбінова кислота

90. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
a. Хлорамфенікол
b. Римантадин
*c. Ністатин
d. Альбендазол
e. Метронідазол

91. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
a. Празозин
b. Клонідин
c. Еналаприл
d. Бісопролол
*e. Ніфедипін

92. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Сенсибілізації
*b. Матеріальної кумуляції
c. Лікарської ідіосинкразії
d. Адитивного ефекту
e. Потенціювання ефекту

93. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Спектроскопія ядерного магнітного резонансу
b. Тонкошарова хроматографiя
c. Рефрактометрiя
*d. Поляриметрія
e. Iнфрачервона спектроскопiя

94. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Відпускається без рецепта
*b. Ф-3
c. Ф-1 у двох екземплярах
d. Ф-1 і Ф-3
e. Ф-1

95. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Ідіосинкразію
b. Синдром обкрадання
*c. Абстинентний синдром
d. Тахіфілаксію
e. Синдром віддачі

96. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Реєстр рецептів
b. Товарний звіт
*c. Звіт
d. Відомість
e. Рахунок

97. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Лише аптеки, які розташовані поблизу від медичного закладу пацієнта
b. Лише аптеки, які розташовані в містах обласного підпорядкування
*c. Аптеки, які уклали договори з НСЗУ, незалежно від місця проживання чи перебування пацієнта
d. Будь-які аптеки, незалежно від того, чи укладено договір із НСЗУ
e. Аптеки, які уклали договори з НСЗУ, лише в межах певного регіону

98. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Залежності
b. Сенсибілізації
c. Тахіфілаксії
d. Кумуляції
*e. Синдрому відміни

99. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ціанокобаламін
b. Ретинол
*c. Тіамін
d. Піридоксин
e. Ергокальциферол

100. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Атропін
b. Ксилометазолін
c. Бекламетазон
d. Тетризолін
*e. Пілокарпін

101. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Посадовою інструкцією
b. Розпорядженням керівника підприємства
c. Положенням про аптечний склад
d. Наказом завідувача аптечного складу
*e. Планом термінових дій

102. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Полісахаридів
b. Танінів
c. Алкалоїдів
*d. Флавоноїдів
e. Ефірних олій

103. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Саліцилова кислота
b. Бензойна кислота
*c. Глутамінова кислота
d. Метамізол натрію
e. Ацетилсаліцилова кислота

104. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
a. Комплексонометрія
b. Ацидиметрія
c. Нітритометрія
*d. Аргентометрія
e. Алкаліметрія

105. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Тонізуючу і протисудомну
b. Сечогінну і кровоспинну
*c. Гіпотензивну і седативну
d. Послаблювальну і заспокійливу
e. Спазмолітичну і протизапальну

106. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
*a. Камфору
b. Сульфаніламід
c. Хлорамфенікол
d. Кислоту борну
e. Цинку оксид

107. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Селен
b. Тіамазол
*c. Левотироксин натрію
d. Пропілтіоурацил
e. Калію йодид

108. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Заліза хлорид
*b. Калію піроантимонат
c. Кислоту хлористоводневу
d. Срібла нітрат
e. Натрію гідроксид

109. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Лоратадин
c. Дезлоратадин
d. Дифенгідрамін
*e. Фамотидин

110. Фармацевт приготував суспензійну мазь на ліпофільній основі. Яка речовина утворює мазь такого типу?
a. Ментол
b. Протаргол
c. Рослинні екстракти
*d. Ксероформ
e. Танін

111. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Ембріотоксична
*b. Мутагенна
c. Бластомогенна
d. Тератогенна
e. Фетотоксична

112. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
a. Неорганічних
b. Аліциклічних
c. Гетероциклічних
d. Ациклічних
*e. Ароматичних

113. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
a. Серцевих глікозидів
b. Ефірних олій
*c. Антраценпохідних
d. Алкалоїдів
e. Стероїдних сапонінів

114. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Атенолол
*b. Пропранолол
c. Карведилол
d. Бісопролол
e. Ніфедипін

115. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 2%
b. 5%
c. 20%
*d. 50%
e. 25%

116. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Валеріани корені
b. Вербени трава
*c. Вільхи супліддя
d. Волошки квіти
e. Верби кора

117. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Втричі менше від маси прописаного йоду
b. Стільки, скільки ж йоду прописано
*c. Подвійну кількість від маси прописаного йоду
d. Втричі більше від маси прописаного йоду
e. Половину від маси прописаного йоду

118. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Суббукальний
*b. Ректальний
c. Сублінгвальний
d. Інгаляційний
e. Ін'єкційний підшкірний

119. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити половину від кількості ліків, зазначених у цьому рецепті
b. Зателефонувати лікарю, який виписав цей рецепт, для з'ясування ситуації
c. Відпустити лікарські засоби, що вказані в цьому рецепті
*d. Відмовити у відпуску ліків за цим рецептом
e. Погасити рецепт штампом "Рецепт недійсний"

120. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Строфант Комбе
b. Наперстянка пурпурова
c. Наперстянка шерстиста
d. Наперстянка великоквіткова
*e. Конвалія травнева

121. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Містить речовини, активність і побічні дії яких вимагають додаткових досліджень
b. Новий на фармацевтичному ринку і має обмежений досвід використання на практиці
c. При застосуванні може розвинутися звикання
*d. Не завдає прямої або непрямої шкоди здоров'ю
e. Впливає на психічні процеси в центральній нервовій системі людини

122. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Синергізм за типом потенціювання
b. Функціональна кумуляція
c. Неконкурентний антагонізм
*d. Конкурентний антагонізм
e. Синергізм за типом підсумовування

123. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
a. Кислота борна
*b. Натрію тіосульфат
c. Калію бромід
d. Кальцію хлорид
e. Магнію сульфат

124. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію едетат
*b. Натрію нітрит
c. Натрію тіосульфат
d. Церію сульфат
e. Натрію гідроксид

125. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
a. Держпродспоживслужбу
b. Міністерство охорони здоров'я
c. Територіальну Держлікслужбу
d. Держлікслужбу України
*e. Національну поліцію

126. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
a. Червоного кольору на білому тлі
*b. Білого кольору на чорному тлі
c. Білого кольору на червоному тлі
d. Чорного кольору на білому тлі
e. Червоного кольору на чорному тлі

127. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
*b. Бутамірат
c. Амброксол
d. Мукалтин
e. Бромгексин

128. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
a. Збудження ЦНС
b. Підвищення рівня глюкози в крові
*c. Забарвлення калу в чорний колір
d. Імунодепресивна дія
e. Кровоточивість ясен

129. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. Десять днів
*b. Один рік, без урахування поточного
c. Тридцять днів
d. П'ять років, без урахування поточного
e. Три роки, без урахування поточного

130. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
*b. Frangula alnus
c. Salix alba
d. Taxus baccata
e. Quercus robur

131. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. За усним зверненням хоча б одного з членів колективу
b. У разі звільнення хоча б одного з членів колективу
*c. При вибутті з колективу більше ніж половини його членів
d. При прийомі на роботу нового члена колективу
e. За усним зверненням всіх членів колективу

132. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Споришу трава
b. Солодки корені
c. Глоду квіти
d. Глоду плоди
*e. Гінкго листя

133. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Пропранолол
b. Нітрогліцерин
c. Метамізол натрію
d. Диклофенак
*e. Цинаризин

134. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Покращення всмоктування антибіотика у травному тракті
b. Застосування при інфекціях, викликаних бактеріями та найпростішими
c. Захисту слизової оболонки шлунка
d. Полегшення проникнення діючої речовини в мікробну клітину
*e. Пригнічення мікробних beta-лактамаз

135. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
*a. Блокада М-холінорецепторів
b. Стимуляція Н-холінорецепторів
c. Стимуляція М-холінорецепторів
d. Блокада Н-холінорецепторів
e. Блокада Н_2-гістамінових рецепторів

136. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 25 см
b. Не менше 35 см
c. Не менше 30 см
*d. Не менше 15 см
e. Не менше 20 см

137. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
a. 0,005 г тритурації атропіну сульфату (1:100)
*b. 0,5 г тритурації атропіну сульфату (1:100)
c. 0,05 г тритурації атропіну сульфату (1:10)
d. 0,5 г тритурації атропіну сульфату (1:10)
e. 0,05 г тритурації атропіну сульфату (1:100)

138. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Бензокаїн
b. Біла глина
*c. Ментол
d. Лідокаїн
e. Прокаїн

139. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
*a. Не більше ніж на 3 дні
b. Не більше ніж на 2 дні
c. Не більше ніж на 5 днів
d. Не більше ніж на 4 дні
e. Не більше ніж на 1 день

140. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Нагрівання протягом 30 хв
b. Проціджування крізь подвійний шар марлі та ватний тампон
c. Проціджування в теплому вигляді через 10 хв після настоювання
d. Настоювання за кімнатної температури протягом 30 хв
*e. Проціджування після повного охолодження не менш ніж через 3-4 год

141. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
*a. Один раз на квартал
b. Один раз на два місяці
c. Один раз на рік
d. Один раз на півріччя
e. Один раз на місяць

142. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
a. Токоферол
b. Піридоксин
c. Рибофлавін
*d. Ергокальциферол
e. Ретинол

143. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Амоксициліну тригідрат
b. Фуразидин
c. Зопіклон
*d. Цетиризину гідрохлорид
e. Клонідину гідрохлорид

144. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Інвентаризаційну відомість
b. Супровідну відомість
c. Прибутковий касовий ордер
*d. Видатковий касовий ордер
e. Грошовий чек

145. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
*a. Листя блекоти
b. Трава фіалки
c. Трава череди
d. Листя шавлії
e. Корінь солодки

146. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
a. Діамантовий зелений
b. Нітрофурал
c. Повідон йод
*d. Водню пероксид
e. Декаметоксин

147. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,344
b. 1,311
*c. 1,333
d. 1,355
e. 1,322

148. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 5 місяців
*b. 3 роки
c. 1 місяць
d. 6 місяців
e. 2 роки

149. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
*a. Ципрофлоксацин
b. Кларитроміцин
c. Ніфуроксазид
d. Ко-тримоксазол
e. Цефтріаксон

150. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
a. Антипсихотичний
*b. Анксіолітичний
c. Снодійний
d. Потенціювальний
e. Протисудомний

