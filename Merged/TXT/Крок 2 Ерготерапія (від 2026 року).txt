1. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
a. Рівновага та вправи на загальне зміцнення
*b. Збільшення пасивного діапазону рухів, позиціонування та ортезування
c. Заняття для зміцнення м'язів
d. Заняття для зміцнення м'язів кисті руки
e. Тренування навичок АDL (активності повсякденного життя)

2. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Відсутність механічної протидії, проте рух зупиняється через сильний біль
b. М'яз рефлекторно зупиняє рух через сильний біль
c. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
*d. Виникає ефект віддачі при найбільшій амплітуді
e. Подібне до нормального, але виникає раніше

3. Яка навичка не є передумовою навчання самостійного одягання?
a. Достатня амплітуда рухів у суглобах верхніх та нижніх кінцівок
*b. Здатність утримувати рівновагу в положенні стоячи
c. Сила плечового поясу та верхніх кінцівок мінімум 3 бали за ММТ
d. Наявність пальцевого або долонного хапання
e. Здатність утримувати рівновагу в положенні сидячи

4. Яка шкала використовується для оцінки індексу активності повсякденного життя?
a. Шкала Хачинського
b. Шкала Ашфорта
*c. Шкала Бартела
d. Шкала Баллард
e. Європейська шкала інсульту

5. Якою має бути висота ручки чотириопорної палиці для особи після перенесення ГПМК?
a. На висоті кінчиків пальців
*b. На висоті згину зап'ястка
c. На висоті ліктя
d. На висоті середини передпліччя
e. На висоті 1/3 передпліччя

6. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Сегментарно-рефлекторний, 10-12
b. Періостальний, 5-10
c. Точковий, 10-15
*d. Класичний, 10-15
e. Сполучнотканинний, 20-25

7. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Френчай
b. "Встань та йди"
c. Перевірку за секундоміром
*d. Шестихвилинний тест ходьби
e. Тінетті

8. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Наплічну хустку
*b. Брючки для сидіння
c. Корсет із еластичними вставками
d. U-подібну ортопедичну подушку
e. Циліндр

9. Для діагностики якого захворювання використовують метод ультразвукової денситометрії?
a. Коксартрозу
*b. Остеопорозу
c. Остеохондрозу
d. Сколіозу
e. Спондильозу

10. Вкажіть рівні незалежності в контексті ерготерапії.
a. Незалежний та залежний
b. Самостійний у виконанні занять та несамостійний у виконанні занять
*c. Незалежний, під наглядом, з мінімальною допомогою, з середньою допомогою, із максимальною допомогою, залежний
d. Незалежний, такий, що потребує допомоги чи нагадування, та залежний
e. Незалежний, такий, що потребує допомоги, та залежний

11. Яка з нижченаведених характеристик не належить до SMART-цілей, що визначаються для пацієнта?
a. Специфічна
*b. Соціальна
c. Вимірювана
d. Реалістична
e. Обмежена в часі

12. Визначте поняття "виконання заняття" в ерготерапії.
a. Процес практичного застосування теоретичних знань
*b. Акт реалізації вибраного заняття в результаті динамічної взаємодії між людиною, середовищем та заняттям
c. Отримання результату від процесу виконання діяльності
d. Процес, коли завдяки вмінням і певним інструментам людина може створити певну річ
e. Залучення до діяльності за допомогою навичок і вмінь

13. Який вид діяльності не належить до інструментальних активностей повсякденного життя?
a. Користування транспортом
*b. Споживання їжі
c. Здійснення покупок
d. Прибирання
e. Приготування їжі

14. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. У відділенні інтенсивної терапії через 7 днів
b. Одразу після інсульту в нестабільному стані
c. Після виписки пацієнта в реабілітаційний центр або відділення
*d. Одразу після стабілізації стану пацієнта у відділенні інтенсивної терапії
e. Після переведення пацієнта до палати стаціонару

15. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Використовувати гачок для застібання ґудзиків сорочки
b. Звертатися по допомогу до сестри медичної
c. Використовувати одяг без ґудзиків і застібок
*d. Одягаючись, сидіти на краю ліжка
e. Спочатку одягати сорочку на праву верхню кінцівку

16. Що з нижченаведеного повинен зробити ерготерапевт під час першого інтерв'ю з пацієнтом?
a. Погодити з пацієнтом цілі ерготерапії
*b. Запитати пацієнта про його інтереси
c. Проінформувати пацієнта про важливість оцінювання
d. Попросити пацієнта продемонструвати активні рухи верхньої кінцівки
e. Проінформувати пацієнта про особливості ерготерапевтичних втручань, які пропонуються пацієнту

17. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Обговорити з дружиною пацієнта рекомендоване обладнання
b. Знайти можливість для пацієнта придбати рекомендоване обладнання зі знижкою
*c. Задокументувати відмову пацієнта від обладнання
d. Продовжувати переконувати пацієнта в необхідності обладнання
e. Надати рекомендоване обладнання у тимчасове безкоштовне користування

18. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Шестихвилинний тест
b. Тест "Встань та йди"
c. Десятиметровий тест ходьби
d. Індекс Мотрісіті
*e. Динамічний індекс ходьби

19. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч та біль
b. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження
*c. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
d. Параліч і повна втрата відчуття болю, температури та дотику нижче від рівня ураження
e. Параліч і часткова втрата відчуття болю, температури та дотику вище від рівня ураження

20. Які потенційні предиктори відновлення для верхньої кінцівки в осіб з ураженням головного мозку?
*a. Активне розгинання великого пальця та відведення плеча в перші 48 год
b. Активне згинання кисті та згинання передпліччя в перші 72 год
c. Активне розгинання великого пальця та згинання плеча в перші 48 год
d. Відсутність спастичності в перші 72 год
e. Активне згинання пальців у перші 72 год

21. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
*b. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
c. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
d. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
e. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений

22. Що належить до адаптивних технологій для ADL?
a. Комунікаційні дошки, спеціальне програмне забезпечення, картки для альтернативної комунікації
b. Ортез відпочинку на кисть, резинка на великий палець
c. Крісло колісне, милиці, тростини
d. Ручка з піни для олівця/ручки, адаптивна дошка для нарізання, тримач для посуду
*e. Стілець для душу, ручка з піни для зубної щітки, тарілка з бортиком, підвищене сидіння для туалету

23. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Зав'язати очі пацієнту та перевірити його координацію
b. Попросити пацієнта виконати будь-яку дію
*c. По черзі з одного та з іншого боку плескати долонями за спиною в пацієнта
d. Попросити пацієнта скопіювати малюнок годинника
e. Гучно увімкнути музику

24. Укажіть основну мету ерготерапевта під час роботи з пацієнтом із хворобою Паркінсона.
*a. Максимально довго зберегти здатність пацієнта до незалежності та самообслуговування
b. Навчити самостійно ходити
c. Навчити не комплексувати при треморі
d. Навчити самостійно їсти
e. Навчити самостійно виконувати гігієнічні процедури

25. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Сила
*b. Завдання-орієнтоване тренування
c. Тренування на дрібну моторику
d. Гнучкість
e. Витривалість

26. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Скарга на прояви артриту у зап'ястях під час спирання на милиці
b. Зауваження про недотримання рекомендацій лікаря щодо тримання руки у піднятому положенні
c. Роздратування щодо неможливості нормального миття
*d. Скарга на біль у лівому передпліччі
e. Скарга на свербіж лівої руки

27. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Достатню побутову адаптацію
b. Повну побутову адаптацію
c. Відсутність побутової адаптації
*d. Задовільну побутову адаптацію
e. Мінімальну побутову адаптацію

28. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Тест функціонування Джебсона-Тейлора
b. Модифіковану шкалу Ашфорта
*c. Опитувальник DASH - Disability of Arm Shoulder and Hand
d. Шкалу Фуґл-Мейера
e. -

29. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Календар
*b. Значущі предмети протягом всього маршруту
c. Фотографії
d. Годинник
e. Щоденник

30. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З малою масою тіла при народженні
b. -
c. З ознаками гіпотрофії
d. Із затримкою внутрішньоутробного розвитку
*e. Недоношена

31. Який тест можна використовувати для тестування координаційних здібностей літніх людей?
a. Френчай
b. Флосінга
c. Мотрісіті
*d. Тінетті
e. Ловетта

32. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Доцільність
b. Ергономічність
*c. Валідність
d. Ефективність
e. Типовість

33. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Питальника визначення дитячої інвалідності
b. Оцінки рівня розвитку дітей
*c. Системи класифікації спроможності вживання їжі та рідини
d. Педіатричного опитувальника якості життя
e. Сенсорного профілю

34. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Використовувати легші інструменти
*b. Вдягати маску
c. Продовжувати цю діяльність не можна з таким діагнозом
d. Сидіти на високому табуреті
e. Працювати вранці

35. Яка компенсаторна стратегія не підходить пацієнту з геміплегією?
a. Покращення спритності дрібної моторики неураженої кінцівки, якщо домінантна кінцівка є ураженою
*b. Формування звички спрямовувати увагу на уражену кінцівку
c. Навчання рухатися за підказками
d. Навчання прийомам виконання однією рукою тих завдань, що зазвичай виконуються двома руками
e. Забезпечення допоміжними пристроями, які замінюють функцію стабілізації або утримання ураженої кінцівки

36. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок, у яку вставлена довга соломинка, що має товсті стінки та вузький простір
b. Склянка без ручок з вирізом для губ
c. Пляшка із соскою
*d. Чашку з товстими ручками та кришкою, в яку вставлена коротка соломинка, що має товсті стінки та вузький простір
e. Звичайна чашка з довгою соломинкою

37. Який параметр оцінює мануально-м'язове тестування?
a. Витривалість м'язів
*b. Силу м'язів
c. Діапазон рухів у суглобах
d. Чутливість м'язів
e. Пропріоцепцію

38. Яке положення гомілковостопного суглоба повинна забезпечувати статична шина, що накладається після опіків?
a. 20^o еверсії
b. 20^o дорсальної флексії
c. 20^o інверсії
*d. Нейтральне положення 90^o
e. 30^o плантарної флексії

39. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Порадите батьку знайти особу, яка би могла годувати хлопця
b. Поясните хлопцю, що він не зможе самостійно це робити, і батько не проти йому допомагати
c. Послухаєте батька, бо він - єдиний доглядальник за сином
*d. Дослухаєтеся до пацієнта та його потреб
e. Проведете навчання з використанням пластикових предметів

40. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Звернутися до лікаря-офтальмолога для перевірки зору
*b. Заохочувати пацієнта проконсультуватися з лікарем-психіатром щодо виявлених проблем із зором
c. Запропонувати пацієнту купити окуляри для читання в місцевій аптеці
d. Переконати пацієнта в тому, що порушення зору не пов'язане з прийманням ліків
e. Навчити пацієнта, як обговорити його проблему з роботодавцем

41. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. MoCA
b. FIM
c. Бартел
*d. Баллард
e. Апгар

42. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Виконувати більшість ADL (активностей повсякденного життя) із використанням допоміжних засобів
b. Виконувати більшість ADL (активностей повсякденного життя) із використанням тенодезного хапання
c. Виконувати більшість ADL (активностей повсякденного життя)
d. Бути незалежним в усіх ADL (активностях повсякденного життя) із використанням допоміжних засобів
*e. Бути незалежним в усіх ADL (активностях повсякденного життя) без допоміжних засобів

43. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Рекомендувати пацієнтці не виходити зі своєї кімнати
b. Рекомендувати членам родини постійно бути поруч із пацієнткою
c. Скерувати пацієнтку до психіатра або психотерапевта
d. Рекомендувати пацієнтці штовхати крісло колісне перед собою для безпеки
*e. Рекомендувати членам сім'ї принести родинні фотографії в кімнату пацієнтки

44. Який етап рухового навчання потребує словесних і тактильних сигналів для правильного виконання вправи?
a. Автономний
*b. Когнітивний
c. Асоціативний
d. Формувальний
e. Маніпулятивний

45. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Опитувальник якості життя
*b. Сенсорний профіль
c. Тестування великих моторних функцій
d. Заняттєвий аналіз
e. Анкетування

46. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Виконання завдань, сидячи за столом із папером та ручкою, для розширення лівого поля зору
b. Залучення клієнтки до вправ для покращення рівноваги у терапевтичній залі
*c. Тренування зорового сканування полички над умивальником для пошуку засобів гігієни під час умивання та чищення зубів
d. Залучення клієнтки до споживання їжі, сидячи за столом, із вербальними підказками для уваги до лівого боку
e. Виконання будь-яких значних для пацієнта завдань

47. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Мінімальна залежність
b. Потребує супервізії
c. Максимальна залежність
*d. Повна залежність
e. Незалежний

48. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Заняттєву адаптацію
*b. Заняттєвий аналіз
c. Заняттєву ідентичність
d. Градуювання
e. Скринінг

49. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Квадроплегія
b. Атаксія
*c. Квадрантопсія
d. Неглект
e. Геміанопсія

50. Що таке терапевтичні стосунки з точки зору ерготерапії?
a. Процес, коли ерготерапевт та пацієнт працюють над покращенням функціональних можливостей
*b. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
c. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
d. Процес, коли ерготерапевт пояснює пацієнту, що він повинен взяти на себе відповідальність за своє відновлення
e. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста

51. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Керування автомобілем
b. Оплата рахунків
c. Туалет
d. Гоління
*e. Купання у ванній

52. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. Тест "Box and blocks»", ММТ, специфічні тести для плеча, гоніометрія
b. Тест "Box and blocks", шкала DASH, специфічні тести для плеча, візуально-аналогова шкала
c. Тест "Box and blocks", шкала DASH, специфічні тести для плеча, гоніометрія
d. ММТ, гоніометрія, наявність набряку, СОМР
*e. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР

53. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На неоперованому боці з подушкою для відведення між ногами
b. На спині з подушкою під колінними суглобами
c. На неоперованому боці без допоміжних пристроїв
d. На оперованому боці з подушкою для відведення між ногами
*e. Лежачи на спині з подушкою для відведення між ногами

54. Який рух потрібно зробити, для перевірки спастичності м'язів задньої групи стегна (hamstring muscles group)?
*a. Швидке згинання гомілки
b. Швидке розгинання стегна
c. Повільне розгинання гомілки
d. Повільне розгинання стегна
e. Швидке розгинання гомілки

55. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Ходунки
b. Корсет із еластичними вставками
c. Брючки для сидіння
d. Вертикалізатор
*e. Жилет зі свинцевими вставками

56. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Відновлення сили м'язів нижніх кінцівок
b. Навчання самостійному переміщенню на крісло
c. Навчання вдяганню речей на нижню частину тіла
d. Навчання користуванню туалетом
*e. Повернення до роботи або її модифікація

57. Який допоміжний засіб не потребують пацієнти з бічним аміотрофічним склерозом у паліативному періоді?
a. Окуляри
b. Крісло колісне на електричному приводі
c. Апарат штучної вентиляції легень
*d. Слуховий апарат
e. Засіб альтернативної та допоміжної комунікації

58. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
*a. Використання опорної дошки для уникнення флексії в колінному суглобі
b. Постійне носіння статичного ортеза на колінному суглобі в положенні флексії 45^o
c. Постійне носіння статичного ортеза на колінному суглобі в положенні флексії 90^o
d. Постійне носіння статичного ортеза на колінному суглобі в положенні флексії 10^o
e. Постійне носіння статичного ортеза на колінному суглобі в положенні флексії 30^o

59. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Тетрапарез
b. Параплегія
c. Геміплегія
d. Парапарез
*e. Геміпарез

60. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає чергування рухових патернів (наприклад, перетягування канату)
b. Активність, яка вимагає використання симетричних рухових патернів (наприклад, гра в м'яч обома руками)
*c. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
d. Мінімізувати вестибулярні стимуляції
e. Активність, яка вимагає стабільного поля зору під час руху (наприклад, кидання в ціль під час руху)

61. Якою є залежність пацієнта в активності повсякденного життя за індексом Бартела, якщо цей індекс становить 50 балів?
*a. Виражена
b. Повна
c. Легка
d. Помірна
e. Відсутня

62. Яка мета аналізу виконання заняттєвої активності?
a. Зрозуміти, якому заняттю пацієнт надає перевагу
*b. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
c. Продемонструвати родичам пацієнта, що він може бути незалежним у виконанні занять
d. Зрозуміти, чи вдасться пацієнту виконати заняття
e. Дізнатися, як пацієнт виконує заняття

63. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
a. Лежачи на животі
b. -
c. Напівлежачи на спині
d. Лежачи на спині
*e. Лежачи на боці

64. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. Положення лежачи на животі та на спині
b. Положення лежачи на спині та сидячи під прямим кутом
c. -
*d. Положення лежачи на животі та на правому боці
e. Положення лежачи на животі та на лівому боці

65. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
*a. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
b. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
c. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
d. На спині - до верху лопаток, спереду - 3-4 см вище сосків, з боків - від пахвової западини і до стегна
e. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга

66. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Уповноважити асистента самостійно виконувати трансфер
b. Доручити трансфер пацієнтки сестрі медичній, яка працює у відділенні
*c. Попросити асистента ерготерапевта продемонструвати трансфер
d. Відмовитися від трансферу пацієнтки через ризик травми
e. Виконувати трансфер із використанням техніки, що добре знайома ерготерапевту

67. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Гострого порушення мозкового кровообігу
*b. Деменції
c. Хвороби Паркінсона
d. Деадаптації
e. Депривації

68. Які адаптивні засоби потенційно можуть бути рекомендовані для пацієнта з хворобою Альцгеймера?
a. Засоби для користування у ванній кімнаті та для одягання з подовженими ручками
b. Засоби для мобільності - милиці та ходунки
c. Обтяжувачі на столові прибори та засоби для хобі (ручки, олівці тощо)
*d. Органайзери для медикаментів, прилади для нагадування (звукові та світлові), календар подій та графік дня
e. Адаптовані столові прибори - виделки та ложки з товстими ручками, адаптована дошка для нарізання

69. Що означає термін "ейджизм" у контексті ерготерапії?
*a. Форма упередженого ставлення, що ґрунтується на загальних припущеннях, стереотипах про старих людей
b. Підхід, спрямований на пропаганду здорового способу життя серед людей похилого віку
c. Що людині мінімум 65 років
d. Категорія людей похилого та старечого віку
e. Категорія людей похилого віку

70. За яких станів дітям рекомендоване застосування перлинних ванн та яка кількість процедур передбачена?
a. Захворювання сечовидільної системи, 9 процедур
b. Захворювання шкіри, 11 процедур
c. Травми опорно-рухового апарату, 8 процедур
*d. Функціональні розлади нервової системи, 10 процедур
e. Хвороби травної системи, 12 процедур

71. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Тримати ліки поруч із їжею, щоб не забувати їх приймати разом або після їжі
*b. Використовувати нагадування, не залежні від соціального середовища - будильники, таймери на побутовій техніці, стікери
c. Просити родичів взяти під контроль процес приймання ліків
d. Звернутися до представників соціальних служб, які будуть приходити та давати їй ліки вчасно
e. Домовитися із сусідкою, щоб вона приходила до жінки та давала їй ліки

72. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
b. Використання контрастних кольорів у домашньому середовищі
*c. Маркування сторін одягу та взуття, використання яскравого браслета чи годинника на руці
d. Використання письмових підказок і покрокових інструкцій
e. Маркування різними кольорами предметів різного призначення

73. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 7
b. 6
c. 9
d. 1
*e. 4

74. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Неглект
b. Ністагм
c. Агнозія
*d. Прозопагнозія
e. Апраксія

75. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
*a. Правосторонню мозочкову атаксію
b. Правосторонню лобну атаксію
c. Правосторонню вестибулярну атаксію
d. Правосторонню сенситивну атаксію
e. Правосторонню коркову атаксію

76. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
*a. Здатність ходити з допомогою, середній ризик падіння
b. Повністю залежить від крісла колісного, високий ризик падіння
c. Незалежність від зовнішньої підтримки, малий ризик падіння
d. Здатність переміщуватися, високий ризик падіння
e. Здатність ходити без допоміжних засобів

77. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Тільки на неоперованому боці без допоміжних засобів
b. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
*c. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
d. Обмежень у положенні під час сну немає
e. На оперованому боці з подушкою для відведення між ногами для уникнення внутрішньої ротації та аддукції

78. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Зміна нахилу столу
b. Зміна положення впродовж заняття
c. Заміна ручки на легшу
*d. Застосування програми голосової активації
e. Перерви під час заняття

79. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Компенсаторний
b. Навчальний
c. -
d. Відновлення
*e. Адаптаційний

80. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Заохочувати пацієнтку часто кашляти
b. Оцінити ковтання
*c. Підняти узголів'я та підніжжя ліжка
d. Забезпечити пацієнтку адаптованим посудом
e. Забезпечити пацієнтку протертою їжею

81. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Бобат-терапія
b. Войта-терапія
c. Дзеркальна терапія
d. Сенсорна інтеграція
*e. Індукована обмеженням рухова терапія

82. Укажіть специфічну шкалу, яку використовують для оцінки якості життя після інсульту.
a. Європейську шкалу інсульту
b. Шкалу профілю впливу хвороби
c. Шкалу інсульту Національного інституту здоров'я
*d. Шкалу впливу інсульту
e. Ноттінгемський профіль здоров'я

83. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Користування електронними приладами для написання листів або стороння допомога
b. Вибір тонких ручок для письма
c. Використовувати контрастні кольори ручки та аркуша
*d. Належне освітлення, обтяжувачі на ручки та олівці
e. Класти аркуш на м'яку поверхню

84. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
*a. Вторинний
b. Первинний
c. Неповний
d. Третинний неповний
e. Третинний

85. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Він не зможе сам виконувати це заняття, тому треба призначити особу, яка весь час буде піклуватися про нього
b. Допомога сторонньої особи
c. Підказки
d. Складання алгоритму дій та слідування йому
*e. Градуювання

86. Скільки існує рівнів залежності за шкалою FIM: критерії функціональної незалежності старих людей?
a. 5
b. 4
c. 3
d. 2
*e. 7

87. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не менше 7 год
*b. Не більше 6 год
c. Не більше 5 год
d. 8 год
e. Не менше 2 год

88. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Посадити та підняти ноги під кутом більше ніж 90^o
b. Перевернути на правий бік і зігнути ноги в колінах
c. Покласти та підняти ноги вище рівня тулуба
*d. Посадити та опустити ноги
e. Покласти з прямими ногами

89. Який вид контролю застосовують для оцінки ефективності проведеного комплексного лікування та його корекції?
a. Одночасний
b. Комплексний
c. Поєднаний
*d. Етапний
e. Тимчасовий

90. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
*a. Непаретичну
b. Протилежну тій, що ставиться першою під час спуску
c. Ту саму, що і під час спуску
d. Паретичну
e. Немає різниці

91. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про важливість виконання цього заняття для якісної оцінки функціональних можливостей
b. Інформувати пацієнта про характер його травми та можливі наслідки
c. Попросити пацієнта докласти зусиль для виконання цього заняття
*d. Запитати у пацієнта, чим він хоче займатися
e. Призначити особу, яка піклуватиметься про пацієнта

92. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 50 до 65 балів
b. Від 46 до 55 балів
c. Від 10 до 25 балів
d. Від 20 до 40 балів
*e. Від 30 до 45 балів

93. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
b. Виникає ефект віддачі при найбільшій амплітуді
c. Відсутність механічної протидії, але рух зупиняється через сильний біль
*d. М'яз рефлекторно зупиняє рух через сильний біль
e. Подібне до нормального, але виникає раніше

94. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. Підвищення показників серцево-судинної системи
b. Збільшення частоти дихання та типу дихання
*c. Гримаса, гіперекстензія кінцівок і тулуба
d. Дратівливість або сонливість
e. -

95. Яка послідовність спускання сходами з двома милицями після операційного втручання на нижній кінцівці?
a. Неоперована кінцівка, прооперована кінцівка, милиці
b. Неоперована кінцівка, милиці, прооперована кінцівка
c. Милиці, неоперована кінцівка, прооперована кінцівка
*d. Милиці, прооперована кінцівка, неоперована кінцівка
e. Прооперована кінцівка, неоперована кінцівка, милиці

96. Дайте визначення терміна "апоптоз" в контексті теорій старіння.
*a. Процес запрограмованої загибелі клітин
b. Процес згасання енергії в організмі
c. Процес заміщення здорових клітин на погані
d. Процес погіршення функцій та систем організму
e. Процес поступового знищення здорових клітин організму

97. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
*a. Організація списку щоденних завдань
b. Виконання будь-якої активності повсякденного життя
c. Написання списку для здійснення покупок
d. Заповнення чеклисту інтересів
e. Приготування простої страви

98. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
*a. Миття голови під душем
b. Знімання взуття
c. Підстригання нігтів
d. Одягання светра-пуловера
e. Гоління електробритвою

99. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння комфортному положенню тіла пацієнта
*b. Сприяння зменшенню спастичності
c. Сприяння активному використанню протилежної частини тіла
d. Сприяння безпечному переміщенню в ліжку
e. Сприяння виконанню активностей повсякденного життя

100. Який показник входить до компоненту "функції" за міжнародною класифікацією функціонування (МКФ)?
a. Догляд за квітами
b. Робота
c. Спускання східцями
*d. Гнучкість
e. Прогулянка з онуками

101. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест 20-ти присідань
b. Динамічний індекс ходьби
c. Шестихвилинний тест ходьби
d. Тест Френчай
*e. Тест "Встань та йди"

102. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
b. -
c. Через 2 тижні пацієнт навчиться тримати в руці ручку, столові прибори тощо
d. Через 2 тижні пацієнт повністю повернеться до виконання робочих завдань
*e. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я

103. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
*a. Розпізнавання та використання предметів у побуті
b. Здатність зосереджуватися на зорових стимулах
c. Здатність розкласти предмети за категоріями
d. Розподіл малюнків за категоріями
e. Використання комп'ютерних програм для дефіцитів поля зору

104. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. Компенсаційну
*b. Біомеханічну
c. Моторного контролю
d. Реабілітаційну
e. -

105. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Фізичне
b. Навколишнє
c. Соціальне
d. Інституційне
*e. Культурне

106. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Покращення спритності та координації
*b. Повернення на роботу
c. Збільшення сили
d. Повернення до господарських обов'язків
e. Збільшення витривалості

107. Як називаються заходи, які ерготерапевт проводить з пацієнтом після оцінювання?
a. Комплекс терапевтичних заходів
b. План заходів
*c. Втручання
d. План дій
e. Вправи

108. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Я відчуваю, ви дуже стурбовані, що не можете доїхати до лікарні
b. -
c. Скільки часу у вас займає дорога до лікарі?
d. Чи є поруч люди, які могли би вам допомогти дістатися лікарні?
*e. Ви відчуваєте злість, тому що вам важко дістатися лікарні, оскільки вона далеко. Це правда?

109. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин новоіманіну, 5 мл
*b. Сальбутамол, 100 мкг
c. Настій квіток ромашки, 50 мл
d. Розчин натрію гідрокарбонату, 100 мл
e. Олію евкаліптову, 10 крапель

110. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, безпечна та комфортна атмосфера, знайомі однолітки, знайоме середовище, знайома гра
b. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
*c. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
d. Свобода вибору, дорослі, які не є нав'язливими чи директивними, безпечна та комфортна атмосфера, гаджети
e. Безпечна та комфортна атмосфера, знайомі однолітки, знайоме середовище, присутність батьків

111. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Шкала Бартела
b. Оцінка спроможності верхньої кінцівки DASH
c. Оцінювання інструментальної повсякденної активності
*d. Канадська оцінка виконання заняттєвої активності та участі
e. Шкала функціональної незалежності (FIM)

112. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
*a. Інструментальну активність повсякденного життя
b. Дозвілля
c. Відпочинок
d. Активність повсякденного життя
e. Продуктивну діяльність

113. Визначте термін "ремінісценція" в ерготерапії.
a. Адаптація середовища, де пацієнт перебуває більшість часу
b. Навчання пацієнта компенсаторним рухам, які допомагатимуть у виконанні ADL
*c. Акт згадування минулого досвіду, що проводиться з метою викликання спогадів
d. Техніка роботи з пацієнтами, які мають зоровий неглект
e. Модифікація важливих для пацієнта активностей повсякденного життя

114. Визначте термін "духовність" у контексті ерготерапії.
a. Перелік найважливіших переконань
*b. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
c. Ціннісні орієнтири особи
d. Сім'я, релігія, інтереси та захоплення особи
e. Віра в Бога

115. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Перенесення ваги на уражену кінцівку з дотягуванням протилежною верхньою кінцівкою під час функціональних завдань
b. Використання ураженої верхньої кінцівки для прасування сорочки
c. Використання ураженої кінцівки для підтримки вертикальної постави під час виконання ADL (активностей повсякденного життя)
d. Використання ортеза для ефективнішого виконання ADL (активностей повсякденного життя)
*e. Навчання технікам захисту ураженого плеча

116. Що належить до компонента "участь" за міжнародною класифікацією функціонування (МКФ)?
a. Гнучкість
b. Хода
*c. Прогулянка з онуками
d. Витривалість
e. Сила

117. Які загальні напрями роботи з пацієнтом із спинномозковою травмою на рівні С6 ASIA A?
a. Розвиток тонких маніпуляцій, що потребують розвиненої дрібної моторики, іммобілізація вирівняних пальців
b. Підбір милиць для навчання користуватися ними
c. Втручання, направлені на відновлення ковтання
*d. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
e. Навчання вертикальним переміщенням (підлога-візок)

118. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бірі-Буктениці
b. Тест Бруінінкса-Осерецького
c. Шкала розвитку моторики Пібоді II (PDMS-2)
*d. Когнітивне тестування для дітей (DOTCA-Ch)
e. Сенсорний профіль

119. Який симптом характерний для контрактури суглоба?
a. Перерозгинання
b. Гойдальні рухи
c. Біль у спокої
*d. Обмеження рухів
e. Розхитаність

120. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Звички
b. Рутини
*c. Ритуали
d. Уміння та навички соціальної взаємодії
e. Ролі

121. Що належить до адаптивних технологій для мобільності?
a. Кошик для ходунків, таця для ходунків, тримач для посуду
b. Комунікаційні дошки, спеціальне програмне забезпечення, картки для альтернативної комунікації
c. Стілець для душу, підвищене сидіння для туалету, приліжковий комод з поручнем
d. Ортез на гомілковостопний суглоб, ортез на колінний суглоб
*e. Крісло колісне, милиці, тростини

122. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Підтримка та покращення зорово-моторної координації
b. Профілактика та усунення порушень периферичного зору
*c. Компенсація та адаптація вестибулярної функції
d. Відновлення та покращення рухливості шийного відділу хребта
e. Усунення та зменшення інтенсивності головного болю

123. Які з нижченаведених визначень не належать до підрозділів МКФ?
a. Структура і функція
b. Реадаптація і участь
*c. Інвалідність і реадаптація
d. Фактори навколишнього середовища
e. Активність і участь

124. Який ортез рекомендовано у разі невропатії серединного нерва?
*a. Ортез стабілізації великого пальця для виведення його в положення хапання
b. Ортез на липучках для фаланг двох пальців
c. Статичний ліктьовий ортез для уникнення флексії
d. Статичний ортез на променево-зап’ястковий суглоб
e. Статичний ортез на IV та V пальці для уникнення перерозгинання в метакарпофалангових суглобах

125. Який основний м'яз відповідає за рух розгинання в колінному суглобі?
a. Півсухожилковий м'яз
b. Клубово-поперековий м'яз
*c. Чотириголовий м'яз стегна
d. Передній великогомілковий м'яз
e. Двоголовий м'яз стегна

126. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Канадська оцінка виконання занять СОРМ (Canadian Occupational Performance Measure)
b. Монреальське когнітивне оцінювання MoCA (Montreal Cognitive Assessment)
*c. Оцінювання рухових та процесуальних навичок AMPS (Assessment of Motor and Process Skills)
d. Оцінка функціональної самостійності FIM (Functional Independence Measure)
e. MiniCog Test

127. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Дзеркальна терапія та десенситизація
b. Бобат-терапія та терапія, орієнтована на завдання
c. Бобат-терапія та індукована обмеженням рухова терапія
d. Десенситизація та індукована обмеженням рухова терапія
*e. Модифікована, індукована обмеженням рухова терапія та терапія, орієнтована на завдання

128. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Індекс Мотрісіті
b. Тест Альберта
*c. Індекс Бартела
d. Шкалу Ашфорта
e. Шкалу Френчай

129. Які відкриті питання можуть застосовуватися ерготерапевтом під час інтерв'ю?
a. Питання, з якими погоджується пацієнт, питання, які не містять протиріч, питання, у змісті якого вже міститься відповідь
b. Питання для покращення розуміння, питання з відповіддю, питання "так" і "ні"
c. Питання на пошук причин проблем пацієнта, питання, які вже мають відповідь, питання, які не передбачають різних тлумачень
d. Питання для пошуку варіантів правильної відповіді, питання, які передбачають єдину правильну відповідь
*e. Уточнювальні питання, питання зондування, питання для вирішення

130. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. ММТ, гоніометрія; пасивні вправи
b. ММТ, гоніометрія, "Box and blocks"; пасивні ізометричні вправи
c. ММТ, "Box and blocks"; навчання пацієнта виконувати вправи самостійно
d. -
*e. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно

131. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Хлоридно-натрієві в теплому вигляді
b. Сульфатно-магнієві в холодному вигляді
*c. Гідрокарбонатні в теплому вигляді
d. Хлоридно-натрієві в холодному вигляді
e. Гідрокарбонатні в холодному вигляді

132. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Глибоке кодування інформації шляхом асоціацій
b. Повільне надання інформації шляхом її розчленування
*c. Використання середовища віртуальної реальності
d. Навчання завданням із розподіленою увагою
e. Застосування техніки тестування

133. Що не належить до виконавчих моделей у контексті ерготерапії?
a. Ролі
b. Звички
*c. Активності повсякденного життя
d. Ритуали
e. Рутини

134. Де має знаходитися терапевт для страхування пацієнта з правостороннім геміпарезом під час піднімання сходами?
*a. Праворуч від пацієнта, стоячи на сходинку нижче від пацієнта
b. Праворуч від пацієнта, стоячи перед пацієнтом
c. Ліворуч від пацієнта, стоячи на сходинку вище від пацієнта
d. Ліворуч від пацієнта, стоячи на сходинку нижче від пацієнта
e. Праворуч від пацієнта, стоячи на сходинку вище від пацієнта

135. Визначте поняття "стандартизований тест" у практиці роботи ерготерапевта.
a. Тест, який має детальну інструкцію для використання
b. Тест, яким часто користуються у певних ситуаціях
*c. Тест, який пройшов процес наукового випробування, щоб визначити його валідність та надійність
d. -
e. Тест, який виявився оптимальним для оцінювання у випадку, подібному до того, що розглядається зараз

136. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крокувальні ходунки
b. Крісло колісне з електричним приводом
*c. Колісні ходунки із сидінням
d. Крісло колісне з ручним керуванням
e. Ще одна тростина

137. Які параметри необхідно виміряти для коректного вибору крісла колісного?
a. Ширина, глибина та висота сидіння, маса тіла
b. Маса тіла, довжина передпліччя, довжина гомілки, довжина тулуба
*c. Ширина, глибина та висота сидіння, довжина ніг, висота передпліч і висота спинки
d. Маса та довжина тіла
e. Довжина ніг і довжина тулуба

138. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "П'яти присідань" з обліком часу
b. "Ходьба на 6 метрів" з обліком часу
c. "Швидких поворотів" з обліком часу
d. "Ходьба на 10 метрів" з обліком часу
*e. "Оцінка часу підйому і ходьби" з обліком часу

139. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду та трохи ліворуч від пацієнта
b. Позаду та трохи праворуч від пацієнта
c. Позаду пацієнта
*d. Попереду та трохи ліворуч від пацієнта
e. Попереду та трохи праворуч від пацієнта

140. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
*a. Амнестична афазія
b. Семантична афазія
c. Моторна афазія
d. Тотальна афазія
e. Сенсорна афазія

141. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Легкість взування та знімання взуття, наявність довгої застібки, наявність шнурівки, ортопедичне взуття
b. Самостійний вибір дитини, легкість взування та знімання взуття, наявність довгої застібки, наявність шнурівки
c. Розрахунок на більший розмір, наявність довгої застібки, наявність шнурівки
*d. Реакція дитини під час носіння, легкість взування та знімання взуття, наявність довгої застібки
e. Самостійний вибір дитини, легкість взування та знімання взуття, однотипні матеріали на всіх типах взуття

142. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Інтенсивне бімануальне тренування
b. Когнітивно-поведінкова терапія
c. Індукована обмеженням рухова терапія
d. Контекст-орієнтовна терапія
*e. Дзеркальна терапія

143. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Милиці з підлокітниками
b. Крісло колісне з ручним керуванням
c. Крокувальні ходунки
d. Баріатричні ходунки із сидінням
*e. Крісло колісне з електричним приводом

144. Яке порушення не характерне для пацієнтів з діагнозом: синдром Гієна-Барре?
a. Зниження концентрації уваги
b. Низькі показники оцінювання монофіламентами Семмеса-Вайнштейна
c. Неможливість виконання тесту з дев'ятьма кілочками (9-HPT)
d. Відчуття болю у нижніх та верхніх кінцівках
*e. Невиразне мовлення

145. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе перевертатися у ліжку з мінімальною допомогою
b. Зможе вживати їжу із середньою допомогою
c. Зможе переміщуватися з крісла колісного на туалет з середньою допомогою
*d. Зможе одягати нижню частину тіла з мінімальною допомогою
e. Зможе виконувати активність повсякденного життя з середньою допомогою

146. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
*a. Порушення, що обмежують здатність дитини брати участь у своїх життєвих ролях
b. Обмеження функцій опорно-рухового апарату
c. Рекомендація лікаря
d. Вимога дитини або її батьків
e. Вимоги посадової інструкції ерготерапевта

147. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Сферичне
*b. Латеральне
c. Пінцетне
d. Пучкою
e. Нігтьове

148. На розумінні чого зосереджується навичка активного слухання пацієнта ерготерапевтом під час спілкування?
a. Вміння перевести розмову в потрібний ерготерапевту напрям
*b. Змісту повідомлення, влучності відображення емоцій і почуттів ерготерапевтом
c. Проблем постави, міміки та жестів клієнта
d. Тривалості спілкування та дотриманні плану розмови ерготерапевтом
e. Можливості для ерготерапевта поставити відкриті питання

149. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт задоволений, що йому не треба буде знову спілкуватися з медичними працівниками
b. Пацієнт передбачає, що зміна обстановки може бути для нього корисною
*c. Його суїцидальний план прогресував
d. Пацієнт радіє, що зможе припинити прийом ліків за межами лікарні
e. Пацієнт схвильований та радий бути знову в колі сім'ї

150. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
*a. Тест візуального сприйняття (без рухів)
b. Тест ARAT
c. Тест "Встань та йди"
d. Шестихвилинний тест
e. Десятиметровий тест ходьби

