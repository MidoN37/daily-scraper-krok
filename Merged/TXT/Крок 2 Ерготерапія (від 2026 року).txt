1. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
*a. Збільшення пасивного діапазону рухів, позиціонування та ортезування
b. Рівновага та вправи на загальне зміцнення
c. Заняття для зміцнення м'язів
d. Тренування навичок АDL (активності повсякденного життя)
e. Заняття для зміцнення м'язів кисті руки

2. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
*a. Виникає ефект віддачі при найбільшій амплітуді
b. Відсутність механічної протидії, проте рух зупиняється через сильний біль
c. М'яз рефлекторно зупиняє рух через сильний біль
d. Подібне до нормального, але виникає раніше
e. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє

3. Яка навичка не є передумовою навчання самостійного одягання?
a. Здатність утримувати рівновагу в положенні сидячи
b. Достатня амплітуда рухів у суглобах верхніх та нижніх кінцівок
c. Сила плечового поясу та верхніх кінцівок мінімум 3 бали за ММТ
d. Наявність пальцевого або долонного хапання
*e. Здатність утримувати рівновагу в положенні стоячи

4. Яка шкала використовується для оцінки індексу активності повсякденного життя?
a. Шкала Хачинського
b. Шкала Ашфорта
c. Європейська шкала інсульту
d. Шкала Баллард
*e. Шкала Бартела

5. Якою має бути висота ручки чотириопорної палиці для особи після перенесення ГПМК?
*a. На висоті згину зап'ястка
b. На висоті ліктя
c. На висоті кінчиків пальців
d. На висоті 1/3 передпліччя
e. На висоті середини передпліччя

6. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
a. Періостальний, 5-10
b. Сегментарно-рефлекторний, 10-12
c. Сполучнотканинний, 20-25
*d. Класичний, 10-15
e. Точковий, 10-15

7. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Тінетті
b. Френчай
*c. Шестихвилинний тест ходьби
d. "Встань та йди"
e. Перевірку за секундоміром

8. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Корсет із еластичними вставками
b. U-подібну ортопедичну подушку
c. Наплічну хустку
d. Циліндр
*e. Брючки для сидіння

9. Для діагностики якого захворювання використовують метод ультразвукової денситометрії?
a. Остеохондрозу
b. Сколіозу
*c. Остеопорозу
d. Коксартрозу
e. Спондильозу

10. Вкажіть рівні незалежності в контексті ерготерапії.
a. Незалежний, такий, що потребує допомоги, та залежний
b. Незалежний та залежний
c. Незалежний, такий, що потребує допомоги чи нагадування, та залежний
d. Самостійний у виконанні занять та несамостійний у виконанні занять
*e. Незалежний, під наглядом, з мінімальною допомогою, з середньою допомогою, із максимальною допомогою, залежний

11. Яка з нижченаведених характеристик не належить до SMART-цілей, що визначаються для пацієнта?
a. Реалістична
b. Обмежена в часі
c. Специфічна
d. Вимірювана
*e. Соціальна

12. Визначте поняття "виконання заняття" в ерготерапії.
a. Отримання результату від процесу виконання діяльності
*b. Акт реалізації вибраного заняття в результаті динамічної взаємодії між людиною, середовищем та заняттям
c. Залучення до діяльності за допомогою навичок і вмінь
d. Процес практичного застосування теоретичних знань
e. Процес, коли завдяки вмінням і певним інструментам людина може створити певну річ

13. Який вид діяльності не належить до інструментальних активностей повсякденного життя?
a. Приготування їжі
*b. Споживання їжі
c. Користування транспортом
d. Здійснення покупок
e. Прибирання

14. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. У відділенні інтенсивної терапії через 7 днів
b. Після переведення пацієнта до палати стаціонару
*c. Одразу після стабілізації стану пацієнта у відділенні інтенсивної терапії
d. Одразу після інсульту в нестабільному стані
e. Після виписки пацієнта в реабілітаційний центр або відділення

15. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Використовувати одяг без ґудзиків і застібок
b. Звертатися по допомогу до сестри медичної
c. Використовувати гачок для застібання ґудзиків сорочки
d. Спочатку одягати сорочку на праву верхню кінцівку
*e. Одягаючись, сидіти на краю ліжка

16. Що з нижченаведеного повинен зробити ерготерапевт під час першого інтерв'ю з пацієнтом?
*a. Запитати пацієнта про його інтереси
b. Проінформувати пацієнта про особливості ерготерапевтичних втручань, які пропонуються пацієнту
c. Попросити пацієнта продемонструвати активні рухи верхньої кінцівки
d. Погодити з пацієнтом цілі ерготерапії
e. Проінформувати пацієнта про важливість оцінювання

17. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
*a. Задокументувати відмову пацієнта від обладнання
b. Знайти можливість для пацієнта придбати рекомендоване обладнання зі знижкою
c. Надати рекомендоване обладнання у тимчасове безкоштовне користування
d. Обговорити з дружиною пацієнта рекомендоване обладнання
e. Продовжувати переконувати пацієнта в необхідності обладнання

18. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Шестихвилинний тест
b. Тест "Встань та йди"
c. Десятиметровий тест ходьби
*d. Динамічний індекс ходьби
e. Індекс Мотрісіті

19. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
*a. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
b. Параліч і часткова втрата відчуття болю, температури та дотику вище від рівня ураження
c. Параліч та біль
d. Параліч і повна втрата відчуття болю, температури та дотику нижче від рівня ураження
e. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження

20. Які потенційні предиктори відновлення для верхньої кінцівки в осіб з ураженням головного мозку?
a. Відсутність спастичності в перші 72 год
*b. Активне розгинання великого пальця та відведення плеча в перші 48 год
c. Активне згинання пальців у перші 72 год
d. Активне розгинання великого пальця та згинання плеча в перші 48 год
e. Активне згинання кисті та згинання передпліччя в перші 72 год

21. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
*b. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
c. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
d. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
e. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

22. Що належить до адаптивних технологій для ADL?
a. Ортез відпочинку на кисть, резинка на великий палець
b. Комунікаційні дошки, спеціальне програмне забезпечення, картки для альтернативної комунікації
c. Ручка з піни для олівця/ручки, адаптивна дошка для нарізання, тримач для посуду
d. Крісло колісне, милиці, тростини
*e. Стілець для душу, ручка з піни для зубної щітки, тарілка з бортиком, підвищене сидіння для туалету

23. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
*a. По черзі з одного та з іншого боку плескати долонями за спиною в пацієнта
b. Попросити пацієнта виконати будь-яку дію
c. Гучно увімкнути музику
d. Попросити пацієнта скопіювати малюнок годинника
e. Зав'язати очі пацієнту та перевірити його координацію

24. Укажіть основну мету ерготерапевта під час роботи з пацієнтом із хворобою Паркінсона.
a. Навчити самостійно ходити
*b. Максимально довго зберегти здатність пацієнта до незалежності та самообслуговування
c. Навчити самостійно їсти
d. Навчити не комплексувати при треморі
e. Навчити самостійно виконувати гігієнічні процедури

25. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Гнучкість
b. Витривалість
*c. Завдання-орієнтоване тренування
d. Тренування на дрібну моторику
e. Сила

26. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Скарга на свербіж лівої руки
*b. Скарга на біль у лівому передпліччі
c. Скарга на прояви артриту у зап'ястях під час спирання на милиці
d. Роздратування щодо неможливості нормального миття
e. Зауваження про недотримання рекомендацій лікаря щодо тримання руки у піднятому положенні

27. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Відсутність побутової адаптації
b. Повну побутову адаптацію
*c. Задовільну побутову адаптацію
d. Достатню побутову адаптацію
e. Мінімальну побутову адаптацію

28. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. -
b. Шкалу Фуґл-Мейера
c. Тест функціонування Джебсона-Тейлора
d. Модифіковану шкалу Ашфорта
*e. Опитувальник DASH - Disability of Arm Shoulder and Hand

29. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Щоденник
*b. Значущі предмети протягом всього маршруту
c. Годинник
d. Фотографії
e. Календар

30. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З ознаками гіпотрофії
b. -
c. З малою масою тіла при народженні
*d. Недоношена
e. Із затримкою внутрішньоутробного розвитку

31. Який тест можна використовувати для тестування координаційних здібностей літніх людей?
a. Ловетта
b. Френчай
*c. Тінетті
d. Флосінга
e. Мотрісіті

32. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Типовість
b. Ергономічність
c. Ефективність
d. Доцільність
*e. Валідність

33. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Питальника визначення дитячої інвалідності
*b. Системи класифікації спроможності вживання їжі та рідини
c. Сенсорного профілю
d. Оцінки рівня розвитку дітей
e. Педіатричного опитувальника якості життя

34. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Сидіти на високому табуреті
b. Використовувати легші інструменти
*c. Вдягати маску
d. Працювати вранці
e. Продовжувати цю діяльність не можна з таким діагнозом

35. Яка компенсаторна стратегія не підходить пацієнту з геміплегією?
a. Навчання прийомам виконання однією рукою тих завдань, що зазвичай виконуються двома руками
*b. Формування звички спрямовувати увагу на уражену кінцівку
c. Покращення спритності дрібної моторики неураженої кінцівки, якщо домінантна кінцівка є ураженою
d. Навчання рухатися за підказками
e. Забезпечення допоміжними пристроями, які замінюють функцію стабілізації або утримання ураженої кінцівки

36. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Пляшка із соскою
b. Склянка без ручок з вирізом для губ
*c. Чашку з товстими ручками та кришкою, в яку вставлена коротка соломинка, що має товсті стінки та вузький простір
d. Склянка без ручок, у яку вставлена довга соломинка, що має товсті стінки та вузький простір
e. Звичайна чашка з довгою соломинкою

37. Який параметр оцінює мануально-м'язове тестування?
a. Чутливість м'язів
b. Пропріоцепцію
*c. Силу м'язів
d. Витривалість м'язів
e. Діапазон рухів у суглобах

38. Яке положення гомілковостопного суглоба повинна забезпечувати статична шина, що накладається після опіків?
a. 20^o дорсальної флексії
*b. Нейтральне положення 90^o
c. 20^o еверсії
d. 30^o плантарної флексії
e. 20^o інверсії

39. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
*a. Дослухаєтеся до пацієнта та його потреб
b. Проведете навчання з використанням пластикових предметів
c. Послухаєте батька, бо він - єдиний доглядальник за сином
d. Поясните хлопцю, що він не зможе самостійно це робити, і батько не проти йому допомагати
e. Порадите батьку знайти особу, яка би могла годувати хлопця

40. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
a. Переконати пацієнта в тому, що порушення зору не пов'язане з прийманням ліків
b. Навчити пацієнта, як обговорити його проблему з роботодавцем
*c. Заохочувати пацієнта проконсультуватися з лікарем-психіатром щодо виявлених проблем із зором
d. Звернутися до лікаря-офтальмолога для перевірки зору
e. Запропонувати пацієнту купити окуляри для читання в місцевій аптеці

41. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. Бартел
*b. Баллард
c. FIM
d. Апгар
e. MoCA

42. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
*a. Бути незалежним в усіх ADL (активностях повсякденного життя) без допоміжних засобів
b. Виконувати більшість ADL (активностей повсякденного життя) із використанням допоміжних засобів
c. Бути незалежним в усіх ADL (активностях повсякденного життя) із використанням допоміжних засобів
d. Виконувати більшість ADL (активностей повсякденного життя)
e. Виконувати більшість ADL (активностей повсякденного життя) із використанням тенодезного хапання

43. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Рекомендувати членам родини постійно бути поруч із пацієнткою
b. Рекомендувати пацієнтці штовхати крісло колісне перед собою для безпеки
*c. Рекомендувати членам сім'ї принести родинні фотографії в кімнату пацієнтки
d. Скерувати пацієнтку до психіатра або психотерапевта
e. Рекомендувати пацієнтці не виходити зі своєї кімнати

44. Який етап рухового навчання потребує словесних і тактильних сигналів для правильного виконання вправи?
a. Маніпулятивний
b. Формувальний
*c. Когнітивний
d. Асоціативний
e. Автономний

45. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Анкетування
b. Опитувальник якості життя
*c. Сенсорний профіль
d. Тестування великих моторних функцій
e. Заняттєвий аналіз

46. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Залучення клієнтки до вправ для покращення рівноваги у терапевтичній залі
b. Залучення клієнтки до споживання їжі, сидячи за столом, із вербальними підказками для уваги до лівого боку
*c. Тренування зорового сканування полички над умивальником для пошуку засобів гігієни під час умивання та чищення зубів
d. Виконання будь-яких значних для пацієнта завдань
e. Виконання завдань, сидячи за столом із папером та ручкою, для розширення лівого поля зору

47. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
*a. Повна залежність
b. Мінімальна залежність
c. Незалежний
d. Потребує супервізії
e. Максимальна залежність

48. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
*a. Заняттєвий аналіз
b. Заняттєву ідентичність
c. Скринінг
d. Градуювання
e. Заняттєву адаптацію

49. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Квадроплегія
b. Атаксія
c. Геміанопсія
*d. Квадрантопсія
e. Неглект

50. Що таке терапевтичні стосунки з точки зору ерготерапії?
a. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
b. Процес, коли ерготерапевт пояснює пацієнту, що він повинен взяти на себе відповідальність за своє відновлення
c. Процес, коли ерготерапевт та пацієнт працюють над покращенням функціональних можливостей
d. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
*e. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу

51. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Туалет
b. Гоління
*c. Купання у ванній
d. Керування автомобілем
e. Оплата рахунків

52. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. Тест "Box and blocks", шкала DASH, специфічні тести для плеча, гоніометрія
b. Тест "Box and blocks»", ММТ, специфічні тести для плеча, гоніометрія
c. Тест "Box and blocks", шкала DASH, специфічні тести для плеча, візуально-аналогова шкала
*d. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
e. ММТ, гоніометрія, наявність набряку, СОМР

53. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
*a. Лежачи на спині з подушкою для відведення між ногами
b. На неоперованому боці без допоміжних пристроїв
c. На спині з подушкою під колінними суглобами
d. На неоперованому боці з подушкою для відведення між ногами
e. На оперованому боці з подушкою для відведення між ногами

54. Який рух потрібно зробити, для перевірки спастичності м'язів задньої групи стегна (hamstring muscles group)?
*a. Швидке згинання гомілки
b. Швидке розгинання стегна
c. Швидке розгинання гомілки
d. Повільне розгинання гомілки
e. Повільне розгинання стегна

55. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
*a. Жилет зі свинцевими вставками
b. Ходунки
c. Брючки для сидіння
d. Корсет із еластичними вставками
e. Вертикалізатор

56. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання вдяганню речей на нижню частину тіла
b. Навчання самостійному переміщенню на крісло
c. Відновлення сили м'язів нижніх кінцівок
*d. Повернення до роботи або її модифікація
e. Навчання користуванню туалетом

57. Який допоміжний засіб не потребують пацієнти з бічним аміотрофічним склерозом у паліативному періоді?
a. Апарат штучної вентиляції легень
*b. Слуховий апарат
c. Крісло колісне на електричному приводі
d. Окуляри
e. Засіб альтернативної та допоміжної комунікації

58. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 90^o
b. Постійне носіння статичного ортеза на колінному суглобі в положенні флексії 30^o
c. Постійне носіння статичного ортеза на колінному суглобі в положенні флексії 45^o
d. Постійне носіння статичного ортеза на колінному суглобі в положенні флексії 10^o
*e. Використання опорної дошки для уникнення флексії в колінному суглобі

59. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Тетрапарез
b. Параплегія
c. Геміплегія
*d. Геміпарез
e. Парапарез

60. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає стабільного поля зору під час руху (наприклад, кидання в ціль під час руху)
b. Активність, яка вимагає використання симетричних рухових патернів (наприклад, гра в м'яч обома руками)
*c. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
d. Активність, яка вимагає чергування рухових патернів (наприклад, перетягування канату)
e. Мінімізувати вестибулярні стимуляції

61. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Відсутня
b. Повна
c. Легка
*d. Виражена
e. Помірна

62. Яка мета аналізу виконання заняттєвої активності?
a. Продемонструвати родичам пацієнта, що він може бути незалежним у виконанні занять
b. Дізнатися, як пацієнт виконує заняття
c. Зрозуміти, якому заняттю пацієнт надає перевагу
*d. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
e. Зрозуміти, чи вдасться пацієнту виконати заняття

63. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
*a. Лежачи на боці
b. Лежачи на спині
c. -
d. Лежачи на животі
e. Напівлежачи на спині

64. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
*a. Положення лежачи на животі та на правому боці
b. Положення лежачи на животі та на спині
c. -
d. Положення лежачи на спині та сидячи під прямим кутом
e. Положення лежачи на животі та на лівому боці

65. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
*a. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
b. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
c. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
d. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
e. На спині - до верху лопаток, спереду - 3-4 см вище сосків, з боків - від пахвової западини і до стегна

66. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
*a. Попросити асистента ерготерапевта продемонструвати трансфер
b. Відмовитися від трансферу пацієнтки через ризик травми
c. Виконувати трансфер із використанням техніки, що добре знайома ерготерапевту
d. Доручити трансфер пацієнтки сестрі медичній, яка працює у відділенні
e. Уповноважити асистента самостійно виконувати трансфер

67. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Хвороби Паркінсона
b. Гострого порушення мозкового кровообігу
*c. Деменції
d. Деадаптації
e. Депривації

68. Які адаптивні засоби потенційно можуть бути рекомендовані для пацієнта з хворобою Альцгеймера?
a. Засоби для користування у ванній кімнаті та для одягання з подовженими ручками
b. Обтяжувачі на столові прибори та засоби для хобі (ручки, олівці тощо)
c. Засоби для мобільності - милиці та ходунки
d. Адаптовані столові прибори - виделки та ложки з товстими ручками, адаптована дошка для нарізання
*e. Органайзери для медикаментів, прилади для нагадування (звукові та світлові), календар подій та графік дня

69. Що означає термін "ейджизм" у контексті ерготерапії?
a. Що людині мінімум 65 років
b. Категорія людей похилого віку
*c. Форма упередженого ставлення, що ґрунтується на загальних припущеннях, стереотипах про старих людей
d. Категорія людей похилого та старечого віку
e. Підхід, спрямований на пропаганду здорового способу життя серед людей похилого віку

70. За яких станів дітям рекомендоване застосування перлинних ванн та яка кількість процедур передбачена?
a. Травми опорно-рухового апарату, 8 процедур
b. Захворювання сечовидільної системи, 9 процедур
c. Хвороби травної системи, 12 процедур
*d. Функціональні розлади нервової системи, 10 процедур
e. Захворювання шкіри, 11 процедур

71. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Домовитися із сусідкою, щоб вона приходила до жінки та давала їй ліки
b. Тримати ліки поруч із їжею, щоб не забувати їх приймати разом або після їжі
*c. Використовувати нагадування, не залежні від соціального середовища - будильники, таймери на побутовій техніці, стікери
d. Просити родичів взяти під контроль процес приймання ліків
e. Звернутися до представників соціальних служб, які будуть приходити та давати їй ліки вчасно

72. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Використання письмових підказок і покрокових інструкцій
*b. Маркування сторін одягу та взуття, використання яскравого браслета чи годинника на руці
c. Маркування різними кольорами предметів різного призначення
d. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
e. Використання контрастних кольорів у домашньому середовищі

73. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 6
b. 9
c. 7
d. 1
*e. 4

74. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Ністагм
*b. Прозопагнозія
c. Агнозія
d. Апраксія
e. Неглект

75. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
*a. Правосторонню мозочкову атаксію
b. Правосторонню вестибулярну атаксію
c. Правосторонню сенситивну атаксію
d. Правосторонню коркову атаксію
e. Правосторонню лобну атаксію

76. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність ходити без допоміжних засобів
*b. Здатність ходити з допомогою, середній ризик падіння
c. Незалежність від зовнішньої підтримки, малий ризик падіння
d. Повністю залежить від крісла колісного, високий ризик падіння
e. Здатність переміщуватися, високий ризик падіння

77. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Обмежень у положенні під час сну немає
b. На оперованому боці з подушкою для відведення між ногами для уникнення внутрішньої ротації та аддукції
c. Тільки на неоперованому боці без допоміжних засобів
*d. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
e. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції

78. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Заміна ручки на легшу
*b. Застосування програми голосової активації
c. Перерви під час заняття
d. Зміна положення впродовж заняття
e. Зміна нахилу столу

79. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Відновлення
b. Навчальний
c. -
d. Компенсаторний
*e. Адаптаційний

80. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Заохочувати пацієнтку часто кашляти
b. Оцінити ковтання
*c. Підняти узголів'я та підніжжя ліжка
d. Забезпечити пацієнтку адаптованим посудом
e. Забезпечити пацієнтку протертою їжею

81. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Дзеркальна терапія
*b. Індукована обмеженням рухова терапія
c. Сенсорна інтеграція
d. Войта-терапія
e. Бобат-терапія

82. Укажіть специфічну шкалу, яку використовують для оцінки якості життя після інсульту.
a. Європейську шкалу інсульту
b. Шкалу профілю впливу хвороби
c. Шкалу інсульту Національного інституту здоров'я
d. Ноттінгемський профіль здоров'я
*e. Шкалу впливу інсульту

83. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Користування електронними приладами для написання листів або стороння допомога
*b. Належне освітлення, обтяжувачі на ручки та олівці
c. Використовувати контрастні кольори ручки та аркуша
d. Класти аркуш на м'яку поверхню
e. Вибір тонких ручок для письма

84. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Неповний
b. Третинний неповний
c. Первинний
*d. Вторинний
e. Третинний

85. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Підказки
b. Складання алгоритму дій та слідування йому
c. Допомога сторонньої особи
*d. Градуювання
e. Він не зможе сам виконувати це заняття, тому треба призначити особу, яка весь час буде піклуватися про нього

86. Скільки існує рівнів залежності за шкалою FIM: критерії функціональної незалежності старих людей?
a. 2
b. 4
*c. 7
d. 3
e. 5

87. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
*a. Не більше 6 год
b. 8 год
c. Не більше 5 год
d. Не менше 7 год
e. Не менше 2 год

88. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Перевернути на правий бік і зігнути ноги в колінах
b. Посадити та підняти ноги під кутом більше ніж 90^o
c. Покласти та підняти ноги вище рівня тулуба
*d. Посадити та опустити ноги
e. Покласти з прямими ногами

89. Який вид контролю застосовують для оцінки ефективності проведеного комплексного лікування та його корекції?
a. Одночасний
b. Поєднаний
c. Комплексний
d. Тимчасовий
*e. Етапний

90. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Немає різниці
b. Ту саму, що і під час спуску
c. Паретичну
d. Протилежну тій, що ставиться першою під час спуску
*e. Непаретичну

91. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
*a. Запитати у пацієнта, чим він хоче займатися
b. Інформувати пацієнта про важливість виконання цього заняття для якісної оцінки функціональних можливостей
c. Призначити особу, яка піклуватиметься про пацієнта
d. Інформувати пацієнта про характер його травми та можливі наслідки
e. Попросити пацієнта докласти зусиль для виконання цього заняття

92. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 10 до 25 балів
b. Від 46 до 55 балів
*c. Від 30 до 45 балів
d. Від 20 до 40 балів
e. Від 50 до 65 балів

93. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Подібне до нормального, але виникає раніше
*b. М'яз рефлекторно зупиняє рух через сильний біль
c. Відсутність механічної протидії, але рух зупиняється через сильний біль
d. Виникає ефект віддачі при найбільшій амплітуді
e. Подібне до нормального відчуття розтягнення м'яких тканин, але виникає значно раніше, відчуття віддачі відсутнє

94. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. Підвищення показників серцево-судинної системи
b. Збільшення частоти дихання та типу дихання
*c. Гримаса, гіперекстензія кінцівок і тулуба
d. Дратівливість або сонливість
e. -

95. Яка послідовність спускання сходами з двома милицями після операційного втручання на нижній кінцівці?
*a. Милиці, прооперована кінцівка, неоперована кінцівка
b. Прооперована кінцівка, неоперована кінцівка, милиці
c. Неоперована кінцівка, прооперована кінцівка, милиці
d. Милиці, неоперована кінцівка, прооперована кінцівка
e. Неоперована кінцівка, милиці, прооперована кінцівка

96. Дайте визначення терміна "апоптоз" в контексті теорій старіння.
a. Процес заміщення здорових клітин на погані
b. Процес погіршення функцій та систем організму
c. Процес згасання енергії в організмі
d. Процес поступового знищення здорових клітин організму
*e. Процес запрограмованої загибелі клітин

97. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Заповнення чеклисту інтересів
b. Виконання будь-якої активності повсякденного життя
c. Написання списку для здійснення покупок
*d. Організація списку щоденних завдань
e. Приготування простої страви

98. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Одягання светра-пуловера
b. Підстригання нігтів
c. Гоління електробритвою
d. Знімання взуття
*e. Миття голови під душем

99. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння виконанню активностей повсякденного життя
b. Сприяння безпечному переміщенню в ліжку
c. Сприяння активному використанню протилежної частини тіла
d. Сприяння комфортному положенню тіла пацієнта
*e. Сприяння зменшенню спастичності

100. Який показник входить до компоненту "функції" за міжнародною класифікацією функціонування (МКФ)?
a. Догляд за квітами
b. Прогулянка з онуками
c. Спускання східцями
d. Робота
*e. Гнучкість

101. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест 20-ти присідань
b. Динамічний індекс ходьби
*c. Тест "Встань та йди"
d. Тест Френчай
e. Шестихвилинний тест ходьби

102. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
b. Через 2 тижні пацієнт повністю повернеться до виконання робочих завдань
c. -
*d. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
e. Через 2 тижні пацієнт навчиться тримати в руці ручку, столові прибори тощо

103. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Здатність зосереджуватися на зорових стимулах
b. Використання комп'ютерних програм для дефіцитів поля зору
c. Розподіл малюнків за категоріями
*d. Розпізнавання та використання предметів у побуті
e. Здатність розкласти предмети за категоріями

104. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. Реабілітаційну
*b. Біомеханічну
c. Компенсаційну
d. Моторного контролю
e. -

105. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Соціальне
b. Фізичне
c. Інституційне
d. Навколишнє
*e. Культурне

106. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Повернення до господарських обов'язків
*b. Повернення на роботу
c. Збільшення сили
d. Збільшення витривалості
e. Покращення спритності та координації

107. Як називаються заходи, які ерготерапевт проводить з пацієнтом після оцінювання?
*a. Втручання
b. План заходів
c. Вправи
d. Комплекс терапевтичних заходів
e. План дій

108. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. Чи є поруч люди, які могли би вам допомогти дістатися лікарні?
*b. Ви відчуваєте злість, тому що вам важко дістатися лікарні, оскільки вона далеко. Це правда?
c. Скільки часу у вас займає дорога до лікарі?
d. Я відчуваю, ви дуже стурбовані, що не можете доїхати до лікарні
e. -

109. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
*a. Сальбутамол, 100 мкг
b. Олію евкаліптову, 10 крапель
c. Розчин новоіманіну, 5 мл
d. Настій квіток ромашки, 50 мл
e. Розчин натрію гідрокарбонату, 100 мл

110. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Безпечна та комфортна атмосфера, знайомі однолітки, знайоме середовище, присутність батьків
b. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
c. Свобода вибору, безпечна та комфортна атмосфера, знайомі однолітки, знайоме середовище, знайома гра
*d. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
e. Свобода вибору, дорослі, які не є нав'язливими чи директивними, безпечна та комфортна атмосфера, гаджети

111. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
*a. Канадська оцінка виконання заняттєвої активності та участі
b. Оцінювання інструментальної повсякденної активності
c. Шкала Бартела
d. Оцінка спроможності верхньої кінцівки DASH
e. Шкала функціональної незалежності (FIM)

112. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Активність повсякденного життя
*b. Інструментальну активність повсякденного життя
c. Продуктивну діяльність
d. Відпочинок
e. Дозвілля

113. Визначте термін "ремінісценція" в ерготерапії.
a. Навчання пацієнта компенсаторним рухам, які допомагатимуть у виконанні ADL
b. Техніка роботи з пацієнтами, які мають зоровий неглект
*c. Акт згадування минулого досвіду, що проводиться з метою викликання спогадів
d. Адаптація середовища, де пацієнт перебуває більшість часу
e. Модифікація важливих для пацієнта активностей повсякденного життя

114. Визначте термін "духовність" у контексті ерготерапії.
a. Сім'я, релігія, інтереси та захоплення особи
b. Ціннісні орієнтири особи
*c. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
d. Віра в Бога
e. Перелік найважливіших переконань

115. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ураженої верхньої кінцівки для прасування сорочки
b. Використання ортеза для ефективнішого виконання ADL (активностей повсякденного життя)
c. Перенесення ваги на уражену кінцівку з дотягуванням протилежною верхньою кінцівкою під час функціональних завдань
d. Використання ураженої кінцівки для підтримки вертикальної постави під час виконання ADL (активностей повсякденного життя)
*e. Навчання технікам захисту ураженого плеча

116. Що належить до компонента "участь" за міжнародною класифікацією функціонування (МКФ)?
*a. Прогулянка з онуками
b. Хода
c. Сила
d. Гнучкість
e. Витривалість

117. Які загальні напрями роботи з пацієнтом із спинномозковою травмою на рівні С6 ASIA A?
a. Втручання, направлені на відновлення ковтання
b. Розвиток тонких маніпуляцій, що потребують розвиненої дрібної моторики, іммобілізація вирівняних пальців
c. Підбір милиць для навчання користуватися ними
d. Навчання вертикальним переміщенням (підлога-візок)
*e. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів

118. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Шкала розвитку моторики Пібоді II (PDMS-2)
b. Тест Бірі-Буктениці
c. Сенсорний профіль
*d. Когнітивне тестування для дітей (DOTCA-Ch)
e. Тест Бруінінкса-Осерецького

119. Який симптом характерний для контрактури суглоба?
a. Перерозгинання
b. Гойдальні рухи
*c. Обмеження рухів
d. Розхитаність
e. Біль у спокої

120. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Ролі
b. Звички
c. Рутини
d. Уміння та навички соціальної взаємодії
*e. Ритуали

121. Що належить до адаптивних технологій для мобільності?
a. Кошик для ходунків, таця для ходунків, тримач для посуду
b. Ортез на гомілковостопний суглоб, ортез на колінний суглоб
c. Комунікаційні дошки, спеціальне програмне забезпечення, картки для альтернативної комунікації
*d. Крісло колісне, милиці, тростини
e. Стілець для душу, підвищене сидіння для туалету, приліжковий комод з поручнем

122. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
b. Підтримка та покращення зорово-моторної координації
c. Профілактика та усунення порушень периферичного зору
*d. Компенсація та адаптація вестибулярної функції
e. Відновлення та покращення рухливості шийного відділу хребта

123. Які з нижченаведених визначень не належать до підрозділів МКФ?
a. Структура і функція
b. Реадаптація і участь
c. Активність і участь
d. Фактори навколишнього середовища
*e. Інвалідність і реадаптація

124. Який ортез рекомендовано у разі невропатії серединного нерва?
a. Статичний ортез на IV та V пальці для уникнення перерозгинання в метакарпофалангових суглобах
b. Статичний ліктьовий ортез для уникнення флексії
c. Ортез на липучках для фаланг двох пальців
d. Статичний ортез на променево-зап’ястковий суглоб
*e. Ортез стабілізації великого пальця для виведення його в положення хапання

125. Який основний м'яз відповідає за рух розгинання в колінному суглобі?
a. Клубово-поперековий м'яз
b. Передній великогомілковий м'яз
*c. Чотириголовий м'яз стегна
d. Двоголовий м'яз стегна
e. Півсухожилковий м'яз

126. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
*a. Оцінювання рухових та процесуальних навичок AMPS (Assessment of Motor and Process Skills)
b. Монреальське когнітивне оцінювання MoCA (Montreal Cognitive Assessment)
c. Канадська оцінка виконання занять СОРМ (Canadian Occupational Performance Measure)
d. MiniCog Test
e. Оцінка функціональної самостійності FIM (Functional Independence Measure)

127. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Десенситизація та індукована обмеженням рухова терапія
b. Дзеркальна терапія та десенситизація
c. Бобат-терапія та індукована обмеженням рухова терапія
d. Бобат-терапія та терапія, орієнтована на завдання
*e. Модифікована, індукована обмеженням рухова терапія та терапія, орієнтована на завдання

128. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Тест Альберта
b. Шкалу Френчай
*c. Індекс Бартела
d. Індекс Мотрісіті
e. Шкалу Ашфорта

129. Які відкриті питання можуть застосовуватися ерготерапевтом під час інтерв'ю?
a. Питання для покращення розуміння, питання з відповіддю, питання "так" і "ні"
b. Питання, з якими погоджується пацієнт, питання, які не містять протиріч, питання, у змісті якого вже міститься відповідь
c. Питання на пошук причин проблем пацієнта, питання, які вже мають відповідь, питання, які не передбачають різних тлумачень
*d. Уточнювальні питання, питання зондування, питання для вирішення
e. Питання для пошуку варіантів правильної відповіді, питання, які передбачають єдину правильну відповідь

130. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
*a. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
b. -
c. ММТ, "Box and blocks"; навчання пацієнта виконувати вправи самостійно
d. ММТ, гоніометрія; пасивні вправи
e. ММТ, гоніометрія, "Box and blocks"; пасивні ізометричні вправи

131. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Хлоридно-натрієві в холодному вигляді
b. Хлоридно-натрієві в теплому вигляді
c. Гідрокарбонатні в холодному вигляді
d. Сульфатно-магнієві в холодному вигляді
*e. Гідрокарбонатні в теплому вигляді

132. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Глибоке кодування інформації шляхом асоціацій
b. Застосування техніки тестування
c. Навчання завданням із розподіленою увагою
d. Повільне надання інформації шляхом її розчленування
*e. Використання середовища віртуальної реальності

133. Що не належить до виконавчих моделей у контексті ерготерапії?
a. Ритуали
b. Звички
c. Ролі
*d. Активності повсякденного життя
e. Рутини

134. Де має знаходитися терапевт для страхування пацієнта з правостороннім геміпарезом під час піднімання сходами?
a. Ліворуч від пацієнта, стоячи на сходинку вище від пацієнта
b. Праворуч від пацієнта, стоячи перед пацієнтом
c. Ліворуч від пацієнта, стоячи на сходинку нижче від пацієнта
d. Праворуч від пацієнта, стоячи на сходинку вище від пацієнта
*e. Праворуч від пацієнта, стоячи на сходинку нижче від пацієнта

135. Визначте поняття "стандартизований тест" у практиці роботи ерготерапевта.
a. -
b. Тест, який виявився оптимальним для оцінювання у випадку, подібному до того, що розглядається зараз
c. Тест, який має детальну інструкцію для використання
*d. Тест, який пройшов процес наукового випробування, щоб визначити його валідність та надійність
e. Тест, яким часто користуються у певних ситуаціях

136. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крокувальні ходунки
b. Ще одна тростина
c. Крісло колісне з електричним приводом
d. Крісло колісне з ручним керуванням
*e. Колісні ходунки із сидінням

137. Які параметри необхідно виміряти для коректного вибору крісла колісного?
a. Ширина, глибина та висота сидіння, маса тіла
*b. Ширина, глибина та висота сидіння, довжина ніг, висота передпліч і висота спинки
c. Довжина ніг і довжина тулуба
d. Маса та довжина тіла
e. Маса тіла, довжина передпліччя, довжина гомілки, довжина тулуба

138. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 6 метрів" з обліком часу
c. "П'яти присідань" з обліком часу
*d. "Оцінка часу підйому і ходьби" з обліком часу
e. "Ходьба на 10 метрів" з обліком часу

139. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду та трохи ліворуч від пацієнта
b. Позаду та трохи праворуч від пацієнта
*c. Попереду та трохи ліворуч від пацієнта
d. Попереду та трохи праворуч від пацієнта
e. Позаду пацієнта

140. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Тотальна афазія
b. Моторна афазія
c. Семантична афазія
d. Сенсорна афазія
*e. Амнестична афазія

141. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Самостійний вибір дитини, легкість взування та знімання взуття, однотипні матеріали на всіх типах взуття
*b. Реакція дитини під час носіння, легкість взування та знімання взуття, наявність довгої застібки
c. Самостійний вибір дитини, легкість взування та знімання взуття, наявність довгої застібки, наявність шнурівки
d. Легкість взування та знімання взуття, наявність довгої застібки, наявність шнурівки, ортопедичне взуття
e. Розрахунок на більший розмір, наявність довгої застібки, наявність шнурівки

142. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
*a. Дзеркальна терапія
b. Когнітивно-поведінкова терапія
c. Контекст-орієнтовна терапія
d. Інтенсивне бімануальне тренування
e. Індукована обмеженням рухова терапія

143. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Баріатричні ходунки із сидінням
b. Крокувальні ходунки
c. Крісло колісне з ручним керуванням
*d. Крісло колісне з електричним приводом
e. Милиці з підлокітниками

144. Яке порушення не характерне для пацієнтів з діагнозом: синдром Гієна-Барре?
a. Зниження концентрації уваги
b. Низькі показники оцінювання монофіламентами Семмеса-Вайнштейна
c. Відчуття болю у нижніх та верхніх кінцівках
*d. Невиразне мовлення
e. Неможливість виконання тесту з дев'ятьма кілочками (9-HPT)

145. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе вживати їжу із середньою допомогою
*b. Зможе одягати нижню частину тіла з мінімальною допомогою
c. Зможе переміщуватися з крісла колісного на туалет з середньою допомогою
d. Зможе виконувати активність повсякденного життя з середньою допомогою
e. Зможе перевертатися у ліжку з мінімальною допомогою

146. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Рекомендація лікаря
*b. Порушення, що обмежують здатність дитини брати участь у своїх життєвих ролях
c. Обмеження функцій опорно-рухового апарату
d. Вимоги посадової інструкції ерготерапевта
e. Вимога дитини або її батьків

147. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
*a. Латеральне
b. Пучкою
c. Сферичне
d. Нігтьове
e. Пінцетне

148. На розумінні чого зосереджується навичка активного слухання пацієнта ерготерапевтом під час спілкування?
a. Вміння перевести розмову в потрібний ерготерапевту напрям
*b. Змісту повідомлення, влучності відображення емоцій і почуттів ерготерапевтом
c. Проблем постави, міміки та жестів клієнта
d. Тривалості спілкування та дотриманні плану розмови ерготерапевтом
e. Можливості для ерготерапевта поставити відкриті питання

149. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт радіє, що зможе припинити прийом ліків за межами лікарні
b. Пацієнт схвильований та радий бути знову в колі сім'ї
*c. Його суїцидальний план прогресував
d. Пацієнт задоволений, що йому не треба буде знову спілкуватися з медичними працівниками
e. Пацієнт передбачає, що зміна обстановки може бути для нього корисною

150. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Тест "Встань та йди"
b. Шестихвилинний тест
c. Тест ARAT
d. Десятиметровий тест ходьби
*e. Тест візуального сприйняття (без рухів)

