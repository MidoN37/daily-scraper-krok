1. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
*a. Збільшення пасивного діапазону рухів, позиціонування та ортезування
b. Рівновага та вправи на загальне зміцнення
c. Тренування навичок АDL (активності повсякденного життя)
d. Заняття для зміцнення м'язів
e. Заняття для зміцнення м'язів кисті руки

2. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
b. Подібне до нормального, але виникає раніше
*c. Виникає ефект віддачі при найбільшій амплітуді
d. Відсутність механічної протидії, проте рух зупиняється через сильний біль
e. М'яз рефлекторно зупиняє рух через сильний біль

3. Яка навичка не є передумовою навчання самостійного одягання?
a. Сила плечового поясу та верхніх кінцівок мінімум 3 бали за ММТ
b. Достатня амплітуда рухів у суглобах верхніх та нижніх кінцівок
*c. Здатність утримувати рівновагу в положенні стоячи
d. Наявність пальцевого або долонного хапання
e. Здатність утримувати рівновагу в положенні сидячи

4. Яка шкала використовується для оцінки індексу активності повсякденного життя?
a. Європейська шкала інсульту
b. Шкала Ашфорта
*c. Шкала Бартела
d. Шкала Хачинського
e. Шкала Баллард

5. Якою має бути висота ручки чотириопорної палиці для особи після перенесення ГПМК?
a. На висоті 1/3 передпліччя
b. На висоті кінчиків пальців
*c. На висоті згину зап'ястка
d. На висоті ліктя
e. На висоті середини передпліччя

6. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
*a. Класичний, 10-15
b. Точковий, 10-15
c. Сегментарно-рефлекторний, 10-12
d. Сполучнотканинний, 20-25
e. Періостальний, 5-10

7. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Перевірку за секундоміром
*b. Шестихвилинний тест ходьби
c. Френчай
d. "Встань та йди"
e. Тінетті

8. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. U-подібну ортопедичну подушку
b. Наплічну хустку
c. Циліндр
d. Корсет із еластичними вставками
*e. Брючки для сидіння

9. Для діагностики якого захворювання використовують метод ультразвукової денситометрії?
a. Коксартрозу
b. Сколіозу
c. Остеохондрозу
d. Спондильозу
*e. Остеопорозу

10. Вкажіть рівні незалежності в контексті ерготерапії.
a. Самостійний у виконанні занять та несамостійний у виконанні занять
*b. Незалежний, під наглядом, з мінімальною допомогою, з середньою допомогою, із максимальною допомогою, залежний
c. Незалежний та залежний
d. Незалежний, такий, що потребує допомоги, та залежний
e. Незалежний, такий, що потребує допомоги чи нагадування, та залежний

11. Яка з нижченаведених характеристик не належить до SMART-цілей, що визначаються для пацієнта?
*a. Соціальна
b. Специфічна
c. Реалістична
d. Вимірювана
e. Обмежена в часі

12. Визначте поняття "виконання заняття" в ерготерапії.
a. Отримання результату від процесу виконання діяльності
b. Процес, коли завдяки вмінням і певним інструментам людина може створити певну річ
*c. Акт реалізації вибраного заняття в результаті динамічної взаємодії між людиною, середовищем та заняттям
d. Залучення до діяльності за допомогою навичок і вмінь
e. Процес практичного застосування теоретичних знань

13. Який вид діяльності не належить до інструментальних активностей повсякденного життя?
*a. Споживання їжі
b. Користування транспортом
c. Прибирання
d. Здійснення покупок
e. Приготування їжі

14. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Після переведення пацієнта до палати стаціонару
*b. Одразу після стабілізації стану пацієнта у відділенні інтенсивної терапії
c. У відділенні інтенсивної терапії через 7 днів
d. Після виписки пацієнта в реабілітаційний центр або відділення
e. Одразу після інсульту в нестабільному стані

15. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Використовувати одяг без ґудзиків і застібок
b. Звертатися по допомогу до сестри медичної
c. Використовувати гачок для застібання ґудзиків сорочки
d. Спочатку одягати сорочку на праву верхню кінцівку
*e. Одягаючись, сидіти на краю ліжка

16. Що з нижченаведеного повинен зробити ерготерапевт під час першого інтерв'ю з пацієнтом?
*a. Запитати пацієнта про його інтереси
b. Погодити з пацієнтом цілі ерготерапії
c. Проінформувати пацієнта про важливість оцінювання
d. Попросити пацієнта продемонструвати активні рухи верхньої кінцівки
e. Проінформувати пацієнта про особливості ерготерапевтичних втручань, які пропонуються пацієнту

17. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Знайти можливість для пацієнта придбати рекомендоване обладнання зі знижкою
*b. Задокументувати відмову пацієнта від обладнання
c. Обговорити з дружиною пацієнта рекомендоване обладнання
d. Продовжувати переконувати пацієнта в необхідності обладнання
e. Надати рекомендоване обладнання у тимчасове безкоштовне користування

18. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
a. Тест "Встань та йди"
b. Шестихвилинний тест
*c. Динамічний індекс ходьби
d. Десятиметровий тест ходьби
e. Індекс Мотрісіті

19. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч та біль
*b. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
c. Параліч і повна втрата відчуття болю, температури та дотику нижче від рівня ураження
d. Параліч і часткова втрата відчуття болю, температури та дотику вище від рівня ураження
e. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження

20. Які потенційні предиктори відновлення для верхньої кінцівки в осіб з ураженням головного мозку?
a. Активне згинання кисті та згинання передпліччя в перші 72 год
b. Активне розгинання великого пальця та згинання плеча в перші 48 год
c. Активне згинання пальців у перші 72 год
d. Відсутність спастичності в перші 72 год
*e. Активне розгинання великого пальця та відведення плеча в перші 48 год

21. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
b. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
c. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
*d. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
e. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

22. Що належить до адаптивних технологій для ADL?
a. Ручка з піни для олівця/ручки, адаптивна дошка для нарізання, тримач для посуду
b. Ортез відпочинку на кисть, резинка на великий палець
*c. Стілець для душу, ручка з піни для зубної щітки, тарілка з бортиком, підвищене сидіння для туалету
d. Комунікаційні дошки, спеціальне програмне забезпечення, картки для альтернативної комунікації
e. Крісло колісне, милиці, тростини

23. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Попросити пацієнта виконати будь-яку дію
b. Зав'язати очі пацієнту та перевірити його координацію
c. Попросити пацієнта скопіювати малюнок годинника
*d. По черзі з одного та з іншого боку плескати долонями за спиною в пацієнта
e. Гучно увімкнути музику

24. Укажіть основну мету ерготерапевта під час роботи з пацієнтом із хворобою Паркінсона.
a. Навчити не комплексувати при треморі
*b. Максимально довго зберегти здатність пацієнта до незалежності та самообслуговування
c. Навчити самостійно ходити
d. Навчити самостійно виконувати гігієнічні процедури
e. Навчити самостійно їсти

25. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Гнучкість
b. Сила
c. Тренування на дрібну моторику
*d. Завдання-орієнтоване тренування
e. Витривалість

26. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Роздратування щодо неможливості нормального миття
b. Зауваження про недотримання рекомендацій лікаря щодо тримання руки у піднятому положенні
c. Скарга на свербіж лівої руки
*d. Скарга на біль у лівому передпліччі
e. Скарга на прояви артриту у зап'ястях під час спирання на милиці

27. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Достатню побутову адаптацію
b. Мінімальну побутову адаптацію
*c. Задовільну побутову адаптацію
d. Повну побутову адаптацію
e. Відсутність побутової адаптації

28. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Шкалу Фуґл-Мейера
b. -
*c. Опитувальник DASH - Disability of Arm Shoulder and Hand
d. Модифіковану шкалу Ашфорта
e. Тест функціонування Джебсона-Тейлора

29. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Годинник
b. Календар
c. Щоденник
d. Фотографії
*e. Значущі предмети протягом всього маршруту

30. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
*a. Недоношена
b. З малою масою тіла при народженні
c. З ознаками гіпотрофії
d. -
e. Із затримкою внутрішньоутробного розвитку

31. Який тест можна використовувати для тестування координаційних здібностей літніх людей?
a. Ловетта
b. Флосінга
*c. Тінетті
d. Мотрісіті
e. Френчай

32. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Ефективність
b. Доцільність
c. Ергономічність
*d. Валідність
e. Типовість

33. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
*a. Системи класифікації спроможності вживання їжі та рідини
b. Оцінки рівня розвитку дітей
c. Питальника визначення дитячої інвалідності
d. Сенсорного профілю
e. Педіатричного опитувальника якості життя

34. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Продовжувати цю діяльність не можна з таким діагнозом
b. Використовувати легші інструменти
c. Сидіти на високому табуреті
*d. Вдягати маску
e. Працювати вранці

35. Яка компенсаторна стратегія не підходить пацієнту з геміплегією?
a. Покращення спритності дрібної моторики неураженої кінцівки, якщо домінантна кінцівка є ураженою
b. Навчання рухатися за підказками
*c. Формування звички спрямовувати увагу на уражену кінцівку
d. Забезпечення допоміжними пристроями, які замінюють функцію стабілізації або утримання ураженої кінцівки
e. Навчання прийомам виконання однією рукою тих завдань, що зазвичай виконуються двома руками

36. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
*a. Чашку з товстими ручками та кришкою, в яку вставлена коротка соломинка, що має товсті стінки та вузький простір
b. Пляшка із соскою
c. Склянка без ручок, у яку вставлена довга соломинка, що має товсті стінки та вузький простір
d. Звичайна чашка з довгою соломинкою
e. Склянка без ручок з вирізом для губ

37. Який параметр оцінює мануально-м'язове тестування?
a. Витривалість м'язів
b. Чутливість м'язів
*c. Силу м'язів
d. Пропріоцепцію
e. Діапазон рухів у суглобах

38. Яке положення гомілковостопного суглоба повинна забезпечувати статична шина, що накладається після опіків?
a. 20^o еверсії
b. 20^o інверсії
*c. Нейтральне положення 90^o
d. 30^o плантарної флексії
e. 20^o дорсальної флексії

39. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
a. Порадите батьку знайти особу, яка би могла годувати хлопця
b. Проведете навчання з використанням пластикових предметів
c. Поясните хлопцю, що він не зможе самостійно це робити, і батько не проти йому допомагати
*d. Дослухаєтеся до пацієнта та його потреб
e. Послухаєте батька, бо він - єдиний доглядальник за сином

40. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
*a. Заохочувати пацієнта проконсультуватися з лікарем-психіатром щодо виявлених проблем із зором
b. Запропонувати пацієнту купити окуляри для читання в місцевій аптеці
c. Переконати пацієнта в тому, що порушення зору не пов'язане з прийманням ліків
d. Звернутися до лікаря-офтальмолога для перевірки зору
e. Навчити пацієнта, як обговорити його проблему з роботодавцем

41. За допомогою якої шкали оцінюють морфологічну та функціональну незрілість організму, його органів і систем у недоношених дітей?
*a. Баллард
b. FIM
c. Апгар
d. MoCA
e. Бартел

42. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Бути незалежним в усіх ADL (активностях повсякденного життя) із використанням допоміжних засобів
b. Виконувати більшість ADL (активностей повсякденного життя) із використанням тенодезного хапання
*c. Бути незалежним в усіх ADL (активностях повсякденного життя) без допоміжних засобів
d. Виконувати більшість ADL (активностей повсякденного життя)
e. Виконувати більшість ADL (активностей повсякденного життя) із використанням допоміжних засобів

43. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
a. Рекомендувати пацієнтці штовхати крісло колісне перед собою для безпеки
b. Рекомендувати членам родини постійно бути поруч із пацієнткою
c. Скерувати пацієнтку до психіатра або психотерапевта
d. Рекомендувати пацієнтці не виходити зі своєї кімнати
*e. Рекомендувати членам сім'ї принести родинні фотографії в кімнату пацієнтки

44. Який етап рухового навчання потребує словесних і тактильних сигналів для правильного виконання вправи?
a. Автономний
b. Асоціативний
c. Маніпулятивний
d. Формувальний
*e. Когнітивний

45. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Анкетування
b. Опитувальник якості життя
c. Заняттєвий аналіз
d. Тестування великих моторних функцій
*e. Сенсорний профіль

46. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Залучення клієнтки до споживання їжі, сидячи за столом, із вербальними підказками для уваги до лівого боку
b. Залучення клієнтки до вправ для покращення рівноваги у терапевтичній залі
c. Виконання будь-яких значних для пацієнта завдань
d. Виконання завдань, сидячи за столом із папером та ручкою, для розширення лівого поля зору
*e. Тренування зорового сканування полички над умивальником для пошуку засобів гігієни під час умивання та чищення зубів

47. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Мінімальна залежність
b. Незалежний
*c. Повна залежність
d. Максимальна залежність
e. Потребує супервізії

48. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
*a. Заняттєвий аналіз
b. Градуювання
c. Заняттєву адаптацію
d. Скринінг
e. Заняттєву ідентичність

49. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
a. Геміанопсія
b. Атаксія
c. Неглект
*d. Квадрантопсія
e. Квадроплегія

50. Що таке терапевтичні стосунки з точки зору ерготерапії?
a. Процес, коли ерготерапевт пояснює пацієнту, що він повинен взяти на себе відповідальність за своє відновлення
*b. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
c. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
d. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста
e. Процес, коли ерготерапевт та пацієнт працюють над покращенням функціональних можливостей

51. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Туалет
b. Гоління
*c. Купання у ванній
d. Оплата рахунків
e. Керування автомобілем

52. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
a. Тест "Box and blocks", шкала DASH, специфічні тести для плеча, візуально-аналогова шкала
b. ММТ, гоніометрія, наявність набряку, СОМР
*c. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
d. Тест "Box and blocks", шкала DASH, специфічні тести для плеча, гоніометрія
e. Тест "Box and blocks»", ММТ, специфічні тести для плеча, гоніометрія

53. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На оперованому боці з подушкою для відведення між ногами
b. На неоперованому боці з подушкою для відведення між ногами
c. На неоперованому боці без допоміжних пристроїв
*d. Лежачи на спині з подушкою для відведення між ногами
e. На спині з подушкою під колінними суглобами

54. Який рух потрібно зробити, для перевірки спастичності м'язів задньої групи стегна (hamstring muscles group)?
a. Швидке розгинання стегна
b. Повільне розгинання стегна
c. Швидке розгинання гомілки
*d. Швидке згинання гомілки
e. Повільне розгинання гомілки

55. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Брючки для сидіння
b. Ходунки
c. Вертикалізатор
d. Корсет із еластичними вставками
*e. Жилет зі свинцевими вставками

56. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
*a. Повернення до роботи або її модифікація
b. Навчання користуванню туалетом
c. Навчання самостійному переміщенню на крісло
d. Відновлення сили м'язів нижніх кінцівок
e. Навчання вдяганню речей на нижню частину тіла

57. Який допоміжний засіб не потребують пацієнти з бічним аміотрофічним склерозом у паліативному періоді?
a. Апарат штучної вентиляції легень
*b. Слуховий апарат
c. Окуляри
d. Крісло колісне на електричному приводі
e. Засіб альтернативної та допоміжної комунікації

58. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 30^o
b. Постійне носіння статичного ортеза на колінному суглобі в положенні флексії 45^o
*c. Використання опорної дошки для уникнення флексії в колінному суглобі
d. Постійне носіння статичного ортеза на колінному суглобі в положенні флексії 10^o
e. Постійне носіння статичного ортеза на колінному суглобі в положенні флексії 90^o

59. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Геміплегія
b. Параплегія
c. Тетрапарез
d. Парапарез
*e. Геміпарез

60. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Мінімізувати вестибулярні стимуляції
b. Активність, яка вимагає стабільного поля зору під час руху (наприклад, кидання в ціль під час руху)
c. Активність, яка вимагає чергування рухових патернів (наприклад, перетягування канату)
*d. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
e. Активність, яка вимагає використання симетричних рухових патернів (наприклад, гра в м'яч обома руками)

61. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Відсутня
*b. Виражена
c. Легка
d. Помірна
e. Повна

62. Яка мета аналізу виконання заняттєвої активності?
a. Зрозуміти, якому заняттю пацієнт надає перевагу
b. Продемонструвати родичам пацієнта, що він може бути незалежним у виконанні занять
c. Дізнатися, як пацієнт виконує заняття
*d. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
e. Зрозуміти, чи вдасться пацієнту виконати заняття

63. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
*a. Лежачи на боці
b. Лежачи на животі
c. Лежачи на спині
d. -
e. Напівлежачи на спині

64. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
*a. Положення лежачи на животі та на правому боці
b. Положення лежачи на спині та сидячи під прямим кутом
c. Положення лежачи на животі та на лівому боці
d. Положення лежачи на животі та на спині
e. -

65. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
*b. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
c. На спині - до верху лопаток, спереду - 3-4 см вище сосків, з боків - від пахвової западини і до стегна
d. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
e. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга

66. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Виконувати трансфер із використанням техніки, що добре знайома ерготерапевту
b. Доручити трансфер пацієнтки сестрі медичній, яка працює у відділенні
c. Уповноважити асистента самостійно виконувати трансфер
d. Відмовитися від трансферу пацієнтки через ризик травми
*e. Попросити асистента ерготерапевта продемонструвати трансфер

67. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Хвороби Паркінсона
b. Гострого порушення мозкового кровообігу
*c. Деменції
d. Деадаптації
e. Депривації

68. Які адаптивні засоби потенційно можуть бути рекомендовані для пацієнта з хворобою Альцгеймера?
*a. Органайзери для медикаментів, прилади для нагадування (звукові та світлові), календар подій та графік дня
b. Засоби для користування у ванній кімнаті та для одягання з подовженими ручками
c. Обтяжувачі на столові прибори та засоби для хобі (ручки, олівці тощо)
d. Засоби для мобільності - милиці та ходунки
e. Адаптовані столові прибори - виделки та ложки з товстими ручками, адаптована дошка для нарізання

69. Що означає термін "ейджизм" у контексті ерготерапії?
a. Категорія людей похилого та старечого віку
b. Категорія людей похилого віку
c. Підхід, спрямований на пропаганду здорового способу життя серед людей похилого віку
*d. Форма упередженого ставлення, що ґрунтується на загальних припущеннях, стереотипах про старих людей
e. Що людині мінімум 65 років

70. За яких станів дітям рекомендоване застосування перлинних ванн та яка кількість процедур передбачена?
a. Хвороби травної системи, 12 процедур
b. Захворювання шкіри, 11 процедур
*c. Функціональні розлади нервової системи, 10 процедур
d. Захворювання сечовидільної системи, 9 процедур
e. Травми опорно-рухового апарату, 8 процедур

71. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Звернутися до представників соціальних служб, які будуть приходити та давати їй ліки вчасно
b. Домовитися із сусідкою, щоб вона приходила до жінки та давала їй ліки
c. Просити родичів взяти під контроль процес приймання ліків
*d. Використовувати нагадування, не залежні від соціального середовища - будильники, таймери на побутовій техніці, стікери
e. Тримати ліки поруч із їжею, щоб не забувати їх приймати разом або після їжі

72. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
a. Використання письмових підказок і покрокових інструкцій
b. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
c. Використання контрастних кольорів у домашньому середовищі
d. Маркування різними кольорами предметів різного призначення
*e. Маркування сторін одягу та взуття, використання яскравого браслета чи годинника на руці

73. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 1
b. 6
c. 7
d. 9
*e. 4

74. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Неглект
b. Апраксія
c. Ністагм
d. Агнозія
*e. Прозопагнозія

75. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
a. Правосторонню коркову атаксію
b. Правосторонню лобну атаксію
c. Правосторонню сенситивну атаксію
d. Правосторонню вестибулярну атаксію
*e. Правосторонню мозочкову атаксію

76. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність ходити без допоміжних засобів
*b. Здатність ходити з допомогою, середній ризик падіння
c. Повністю залежить від крісла колісного, високий ризик падіння
d. Здатність переміщуватися, високий ризик падіння
e. Незалежність від зовнішньої підтримки, малий ризик падіння

77. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
b. Тільки на неоперованому боці без допоміжних засобів
c. Обмежень у положенні під час сну немає
d. На оперованому боці з подушкою для відведення між ногами для уникнення внутрішньої ротації та аддукції
*e. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції

78. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Перерви під час заняття
b. Зміна положення впродовж заняття
*c. Застосування програми голосової активації
d. Зміна нахилу столу
e. Заміна ручки на легшу

79. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
*a. Адаптаційний
b. -
c. Відновлення
d. Навчальний
e. Компенсаторний

80. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
*a. Підняти узголів'я та підніжжя ліжка
b. Забезпечити пацієнтку протертою їжею
c. Забезпечити пацієнтку адаптованим посудом
d. Оцінити ковтання
e. Заохочувати пацієнтку часто кашляти

81. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Войта-терапія
b. Дзеркальна терапія
c. Сенсорна інтеграція
*d. Індукована обмеженням рухова терапія
e. Бобат-терапія

82. Укажіть специфічну шкалу, яку використовують для оцінки якості життя після інсульту.
*a. Шкалу впливу інсульту
b. Європейську шкалу інсульту
c. Шкалу інсульту Національного інституту здоров'я
d. Ноттінгемський профіль здоров'я
e. Шкалу профілю впливу хвороби

83. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Користування електронними приладами для написання листів або стороння допомога
b. Використовувати контрастні кольори ручки та аркуша
c. Вибір тонких ручок для письма
d. Класти аркуш на м'яку поверхню
*e. Належне освітлення, обтяжувачі на ручки та олівці

84. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Третинний неповний
b. Неповний
c. Первинний
*d. Вторинний
e. Третинний

85. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Складання алгоритму дій та слідування йому
b. Підказки
c. Допомога сторонньої особи
*d. Градуювання
e. Він не зможе сам виконувати це заняття, тому треба призначити особу, яка весь час буде піклуватися про нього

86. Скільки існує рівнів залежності за шкалою FIM: критерії функціональної незалежності старих людей?
a. 2
b. 4
c. 5
*d. 7
e. 3

87. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не менше 2 год
*b. Не більше 6 год
c. Не менше 7 год
d. Не більше 5 год
e. 8 год

88. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Покласти з прямими ногами
b. Посадити та підняти ноги під кутом більше ніж 90^o
c. Перевернути на правий бік і зігнути ноги в колінах
*d. Посадити та опустити ноги
e. Покласти та підняти ноги вище рівня тулуба

89. Який вид контролю застосовують для оцінки ефективності проведеного комплексного лікування та його корекції?
a. Одночасний
b. Поєднаний
c. Комплексний
*d. Етапний
e. Тимчасовий

90. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Немає різниці
*b. Непаретичну
c. Ту саму, що і під час спуску
d. Протилежну тій, що ставиться першою під час спуску
e. Паретичну

91. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про важливість виконання цього заняття для якісної оцінки функціональних можливостей
*b. Запитати у пацієнта, чим він хоче займатися
c. Попросити пацієнта докласти зусиль для виконання цього заняття
d. Інформувати пацієнта про характер його травми та можливі наслідки
e. Призначити особу, яка піклуватиметься про пацієнта

92. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 46 до 55 балів
b. Від 20 до 40 балів
c. Від 10 до 25 балів
d. Від 50 до 65 балів
*e. Від 30 до 45 балів

93. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Подібне до нормального, але виникає раніше
b. Відсутність механічної протидії, але рух зупиняється через сильний біль
*c. М'яз рефлекторно зупиняє рух через сильний біль
d. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
e. Виникає ефект віддачі при найбільшій амплітуді

94. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. -
b. Підвищення показників серцево-судинної системи
c. Дратівливість або сонливість
*d. Гримаса, гіперекстензія кінцівок і тулуба
e. Збільшення частоти дихання та типу дихання

95. Яка послідовність спускання сходами з двома милицями після операційного втручання на нижній кінцівці?
a. Неоперована кінцівка, милиці, прооперована кінцівка
b. Неоперована кінцівка, прооперована кінцівка, милиці
*c. Милиці, прооперована кінцівка, неоперована кінцівка
d. Прооперована кінцівка, неоперована кінцівка, милиці
e. Милиці, неоперована кінцівка, прооперована кінцівка

96. Дайте визначення терміна "апоптоз" в контексті теорій старіння.
a. Процес погіршення функцій та систем організму
b. Процес заміщення здорових клітин на погані
*c. Процес запрограмованої загибелі клітин
d. Процес поступового знищення здорових клітин організму
e. Процес згасання енергії в організмі

97. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Заповнення чеклисту інтересів
*b. Організація списку щоденних завдань
c. Приготування простої страви
d. Написання списку для здійснення покупок
e. Виконання будь-якої активності повсякденного життя

98. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
*a. Миття голови під душем
b. Гоління електробритвою
c. Знімання взуття
d. Підстригання нігтів
e. Одягання светра-пуловера

99. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
a. Сприяння безпечному переміщенню в ліжку
b. Сприяння комфортному положенню тіла пацієнта
c. Сприяння активному використанню протилежної частини тіла
*d. Сприяння зменшенню спастичності
e. Сприяння виконанню активностей повсякденного життя

100. Який показник входить до компоненту "функції" за міжнародною класифікацією функціонування (МКФ)?
a. Спускання східцями
b. Робота
c. Прогулянка з онуками
d. Догляд за квітами
*e. Гнучкість

101. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Тест Френчай
b. Динамічний індекс ходьби
*c. Тест "Встань та йди"
d. Тест 20-ти присідань
e. Шестихвилинний тест ходьби

102. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
*a. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
b. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
c. -
d. Через 2 тижні пацієнт повністю повернеться до виконання робочих завдань
e. Через 2 тижні пацієнт навчиться тримати в руці ручку, столові прибори тощо

103. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Здатність зосереджуватися на зорових стимулах
*b. Розпізнавання та використання предметів у побуті
c. Розподіл малюнків за категоріями
d. Використання комп'ютерних програм для дефіцитів поля зору
e. Здатність розкласти предмети за категоріями

104. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
a. Реабілітаційну
b. Компенсаційну
c. -
*d. Біомеханічну
e. Моторного контролю

105. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Навколишнє
b. Соціальне
c. Інституційне
d. Фізичне
*e. Культурне

106. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
a. Покращення спритності та координації
b. Збільшення витривалості
c. Повернення до господарських обов'язків
d. Збільшення сили
*e. Повернення на роботу

107. Як називаються заходи, які ерготерапевт проводить з пацієнтом після оцінювання?
a. Вправи
b. План дій
*c. Втручання
d. План заходів
e. Комплекс терапевтичних заходів

108. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
a. -
b. Чи є поруч люди, які могли би вам допомогти дістатися лікарні?
c. Я відчуваю, ви дуже стурбовані, що не можете доїхати до лікарні
*d. Ви відчуваєте злість, тому що вам важко дістатися лікарні, оскільки вона далеко. Це правда?
e. Скільки часу у вас займає дорога до лікарі?

109. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
a. Розчин новоіманіну, 5 мл
b. Розчин натрію гідрокарбонату, 100 мл
*c. Сальбутамол, 100 мкг
d. Настій квіток ромашки, 50 мл
e. Олію евкаліптову, 10 крапель

110. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
*a. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
b. Безпечна та комфортна атмосфера, знайомі однолітки, знайоме середовище, присутність батьків
c. Свобода вибору, дорослі, які не є нав'язливими чи директивними, безпечна та комфортна атмосфера, гаджети
d. Свобода вибору, безпечна та комфортна атмосфера, знайомі однолітки, знайоме середовище, знайома гра
e. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною

111. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Оцінка спроможності верхньої кінцівки DASH
b. Шкала функціональної незалежності (FIM)
c. Шкала Бартела
*d. Канадська оцінка виконання заняттєвої активності та участі
e. Оцінювання інструментальної повсякденної активності

112. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Активність повсякденного життя
b. Дозвілля
c. Продуктивну діяльність
*d. Інструментальну активність повсякденного життя
e. Відпочинок

113. Визначте термін "ремінісценція" в ерготерапії.
*a. Акт згадування минулого досвіду, що проводиться з метою викликання спогадів
b. Техніка роботи з пацієнтами, які мають зоровий неглект
c. Адаптація середовища, де пацієнт перебуває більшість часу
d. Модифікація важливих для пацієнта активностей повсякденного життя
e. Навчання пацієнта компенсаторним рухам, які допомагатимуть у виконанні ADL

114. Визначте термін "духовність" у контексті ерготерапії.
a. Перелік найважливіших переконань
b. Ціннісні орієнтири особи
c. Віра в Бога
d. Сім'я, релігія, інтереси та захоплення особи
*e. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя

115. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Використання ураженої верхньої кінцівки для прасування сорочки
b. Використання ортеза для ефективнішого виконання ADL (активностей повсякденного життя)
c. Перенесення ваги на уражену кінцівку з дотягуванням протилежною верхньою кінцівкою під час функціональних завдань
d. Використання ураженої кінцівки для підтримки вертикальної постави під час виконання ADL (активностей повсякденного життя)
*e. Навчання технікам захисту ураженого плеча

116. Що належить до компонента "участь" за міжнародною класифікацією функціонування (МКФ)?
*a. Прогулянка з онуками
b. Витривалість
c. Сила
d. Хода
e. Гнучкість

117. Які загальні напрями роботи з пацієнтом із спинномозковою травмою на рівні С6 ASIA A?
a. Навчання вертикальним переміщенням (підлога-візок)
b. Розвиток тонких маніпуляцій, що потребують розвиненої дрібної моторики, іммобілізація вирівняних пальців
c. Підбір милиць для навчання користуватися ними
*d. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
e. Втручання, направлені на відновлення ковтання

118. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бірі-Буктениці
b. Сенсорний профіль
c. Шкала розвитку моторики Пібоді II (PDMS-2)
*d. Когнітивне тестування для дітей (DOTCA-Ch)
e. Тест Бруінінкса-Осерецького

119. Який симптом характерний для контрактури суглоба?
a. Гойдальні рухи
b. Перерозгинання
c. Біль у спокої
*d. Обмеження рухів
e. Розхитаність

120. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Ролі
b. Звички
c. Уміння та навички соціальної взаємодії
d. Рутини
*e. Ритуали

121. Що належить до адаптивних технологій для мобільності?
a. Ортез на гомілковостопний суглоб, ортез на колінний суглоб
*b. Крісло колісне, милиці, тростини
c. Кошик для ходунків, таця для ходунків, тримач для посуду
d. Комунікаційні дошки, спеціальне програмне забезпечення, картки для альтернативної комунікації
e. Стілець для душу, підвищене сидіння для туалету, приліжковий комод з поручнем

122. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Підтримка та покращення зорово-моторної координації
*b. Компенсація та адаптація вестибулярної функції
c. Відновлення та покращення рухливості шийного відділу хребта
d. Усунення та зменшення інтенсивності головного болю
e. Профілактика та усунення порушень периферичного зору

123. Які з нижченаведених визначень не належать до підрозділів МКФ?
a. Активність і участь
b. Реадаптація і участь
*c. Інвалідність і реадаптація
d. Структура і функція
e. Фактори навколишнього середовища

124. Який ортез рекомендовано у разі невропатії серединного нерва?
a. Ортез на липучках для фаланг двох пальців
b. Статичний ортез на IV та V пальці для уникнення перерозгинання в метакарпофалангових суглобах
*c. Ортез стабілізації великого пальця для виведення його в положення хапання
d. Статичний ортез на променево-зап’ястковий суглоб
e. Статичний ліктьовий ортез для уникнення флексії

125. Який основний м'яз відповідає за рух розгинання в колінному суглобі?
a. Двоголовий м'яз стегна
b. Півсухожилковий м'яз
c. Передній великогомілковий м'яз
*d. Чотириголовий м'яз стегна
e. Клубово-поперековий м'яз

126. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
a. Монреальське когнітивне оцінювання MoCA (Montreal Cognitive Assessment)
*b. Оцінювання рухових та процесуальних навичок AMPS (Assessment of Motor and Process Skills)
c. Оцінка функціональної самостійності FIM (Functional Independence Measure)
d. MiniCog Test
e. Канадська оцінка виконання занять СОРМ (Canadian Occupational Performance Measure)

127. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
a. Десенситизація та індукована обмеженням рухова терапія
b. Дзеркальна терапія та десенситизація
c. Бобат-терапія та індукована обмеженням рухова терапія
d. Бобат-терапія та терапія, орієнтована на завдання
*e. Модифікована, індукована обмеженням рухова терапія та терапія, орієнтована на завдання

128. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Шкалу Френчай
b. Шкалу Ашфорта
c. Індекс Мотрісіті
d. Тест Альберта
*e. Індекс Бартела

129. Які відкриті питання можуть застосовуватися ерготерапевтом під час інтерв'ю?
a. Питання, з якими погоджується пацієнт, питання, які не містять протиріч, питання, у змісті якого вже міститься відповідь
b. Питання для покращення розуміння, питання з відповіддю, питання "так" і "ні"
*c. Уточнювальні питання, питання зондування, питання для вирішення
d. Питання на пошук причин проблем пацієнта, питання, які вже мають відповідь, питання, які не передбачають різних тлумачень
e. Питання для пошуку варіантів правильної відповіді, питання, які передбачають єдину правильну відповідь

130. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. -
b. ММТ, гоніометрія; пасивні вправи
c. ММТ, гоніометрія, "Box and blocks"; пасивні ізометричні вправи
d. ММТ, "Box and blocks"; навчання пацієнта виконувати вправи самостійно
*e. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно

131. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Гідрокарбонатні в холодному вигляді
b. Хлоридно-натрієві в холодному вигляді
c. Хлоридно-натрієві в теплому вигляді
d. Сульфатно-магнієві в холодному вигляді
*e. Гідрокарбонатні в теплому вигляді

132. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Повільне надання інформації шляхом її розчленування
b. Застосування техніки тестування
c. Глибоке кодування інформації шляхом асоціацій
d. Навчання завданням із розподіленою увагою
*e. Використання середовища віртуальної реальності

133. Що не належить до виконавчих моделей у контексті ерготерапії?
a. Звички
b. Ритуали
*c. Активності повсякденного життя
d. Ролі
e. Рутини

134. Де має знаходитися терапевт для страхування пацієнта з правостороннім геміпарезом під час піднімання сходами?
*a. Праворуч від пацієнта, стоячи на сходинку нижче від пацієнта
b. Ліворуч від пацієнта, стоячи на сходинку нижче від пацієнта
c. Праворуч від пацієнта, стоячи перед пацієнтом
d. Праворуч від пацієнта, стоячи на сходинку вище від пацієнта
e. Ліворуч від пацієнта, стоячи на сходинку вище від пацієнта

135. Визначте поняття "стандартизований тест" у практиці роботи ерготерапевта.
a. Тест, який виявився оптимальним для оцінювання у випадку, подібному до того, що розглядається зараз
b. -
c. Тест, який має детальну інструкцію для використання
*d. Тест, який пройшов процес наукового випробування, щоб визначити його валідність та надійність
e. Тест, яким часто користуються у певних ситуаціях

136. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крісло колісне з ручним керуванням
b. Ще одна тростина
c. Крісло колісне з електричним приводом
*d. Колісні ходунки із сидінням
e. Крокувальні ходунки

137. Які параметри необхідно виміряти для коректного вибору крісла колісного?
a. Ширина, глибина та висота сидіння, маса тіла
b. Маса тіла, довжина передпліччя, довжина гомілки, довжина тулуба
*c. Ширина, глибина та висота сидіння, довжина ніг, висота передпліч і висота спинки
d. Маса та довжина тіла
e. Довжина ніг і довжина тулуба

138. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 10 метрів" з обліком часу
c. "Ходьба на 6 метрів" з обліком часу
*d. "Оцінка часу підйому і ходьби" з обліком часу
e. "П'яти присідань" з обліком часу

139. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Позаду та трохи праворуч від пацієнта
b. Попереду та трохи праворуч від пацієнта
c. Позаду та трохи ліворуч від пацієнта
d. Позаду пацієнта
*e. Попереду та трохи ліворуч від пацієнта

140. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Моторна афазія
*b. Амнестична афазія
c. Семантична афазія
d. Тотальна афазія
e. Сенсорна афазія

141. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
a. Самостійний вибір дитини, легкість взування та знімання взуття, однотипні матеріали на всіх типах взуття
b. Розрахунок на більший розмір, наявність довгої застібки, наявність шнурівки
c. Самостійний вибір дитини, легкість взування та знімання взуття, наявність довгої застібки, наявність шнурівки
*d. Реакція дитини під час носіння, легкість взування та знімання взуття, наявність довгої застібки
e. Легкість взування та знімання взуття, наявність довгої застібки, наявність шнурівки, ортопедичне взуття

142. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
a. Контекст-орієнтовна терапія
*b. Дзеркальна терапія
c. Інтенсивне бімануальне тренування
d. Когнітивно-поведінкова терапія
e. Індукована обмеженням рухова терапія

143. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Милиці з підлокітниками
b. Крокувальні ходунки
*c. Крісло колісне з електричним приводом
d. Крісло колісне з ручним керуванням
e. Баріатричні ходунки із сидінням

144. Яке порушення не характерне для пацієнтів з діагнозом: синдром Гієна-Барре?
*a. Невиразне мовлення
b. Низькі показники оцінювання монофіламентами Семмеса-Вайнштейна
c. Відчуття болю у нижніх та верхніх кінцівках
d. Зниження концентрації уваги
e. Неможливість виконання тесту з дев'ятьма кілочками (9-HPT)

145. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе виконувати активність повсякденного життя з середньою допомогою
b. Зможе вживати їжу із середньою допомогою
*c. Зможе одягати нижню частину тіла з мінімальною допомогою
d. Зможе перевертатися у ліжку з мінімальною допомогою
e. Зможе переміщуватися з крісла колісного на туалет з середньою допомогою

146. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
*a. Порушення, що обмежують здатність дитини брати участь у своїх життєвих ролях
b. Рекомендація лікаря
c. Вимога дитини або її батьків
d. Обмеження функцій опорно-рухового апарату
e. Вимоги посадової інструкції ерготерапевта

147. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
a. Пінцетне
b. Пучкою
*c. Латеральне
d. Нігтьове
e. Сферичне

148. На розумінні чого зосереджується навичка активного слухання пацієнта ерготерапевтом під час спілкування?
a. Вміння перевести розмову в потрібний ерготерапевту напрям
b. Можливості для ерготерапевта поставити відкриті питання
c. Тривалості спілкування та дотриманні плану розмови ерготерапевтом
*d. Змісту повідомлення, влучності відображення емоцій і почуттів ерготерапевтом
e. Проблем постави, міміки та жестів клієнта

149. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт передбачає, що зміна обстановки може бути для нього корисною
b. Пацієнт схвильований та радий бути знову в колі сім'ї
c. Пацієнт радіє, що зможе припинити прийом ліків за межами лікарні
*d. Його суїцидальний план прогресував
e. Пацієнт задоволений, що йому не треба буде знову спілкуватися з медичними працівниками

150. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Тест ARAT
b. Десятиметровий тест ходьби
c. Тест "Встань та йди"
*d. Тест візуального сприйняття (без рухів)
e. Шестихвилинний тест

