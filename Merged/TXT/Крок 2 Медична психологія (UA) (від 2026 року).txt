1. Пацієнтка віком 65 років скаржиться на слабкість у лівих кінцівках, що виникла вранці та поступово наростала протягом дня. Об'єктивно спостерігається: свідомість ясна, АТ - 190/100 мм рт. ст., ЧСС - 80/хв, пульс ритмічний, систолічний шум на шиї в проєкції біфуркації правої загальної сонної артерії. Під час дослідження неврологічного статусу встановлено: згладженість носогубної складки ліворуч, девіація язика вліво, зниження м'язової сили в лівих кінцівках до 3-х балів, сухожилкові рефлекси S>D, позитивний симптом Бабінського зліва, лівобічна гемігіпестезія. Який найімовірніший діагноз?
a. Прогресуюча судинна лейкоенцефалопатія
b. Субарахноїдальний крововилив
*c. Інфаркт мозку
d. Розсіяний склероз
e. Гостра гіпертензивна енцефалопатія

2. Жінка віком 28 років на 32-му тижні вагітності звернулася на плановий огляд до лікаря. Скарг не висловлює. Загальний стан задовільний. АТ - 150/90 мм рт.ст. при двократному вимірюванні з інтервалом 6 годин. Протеїнурія відсутня, набряків немає. За даними УЗД плода патології не виявлено, доплерометрія в межах норми. З анамнезу: перебіг І триместру вагітності без ускладнень, підвищення артеріального тиску раніше не відзначалося. Який найімовірніший діагноз?
a. Помірна прееклампсія
*b. Гестаційна гіпертензія
c. Тяжка прееклампсія
d. Есенціальна артеріальна гіпертензія
e. Еклампсія

3. Коли люди зустрічаються після довгої розлуки, вони часто плачуть, замість того, щоб радіти. Яка закономірність почуттів виявляється у цьому разі?
a. Сила
b. Взаємодія почуттів
c. Стійкість
*d. Амбівалентність
e. Глибина

4. Теорія кохання Рейса пояснює механізм вибору шлюбного партнера. Який з нижченаведених етапів вибору партнера відсутній у цій теорії?
a. Встановлення взаємозв'язку
b. Формування взаємної залежності
c. Саморозкриття
*d. Знайомство з батьками
e. Реалізація основних потреб

5. Жінка віком 50 років через 2 місяці після раптової загибелі чоловіка висловлює думки про безглуздість життя, бажання "возз'єднатися з чоловіком", відмовляється від їжі. На момент огляду психотична симптоматика відсутня. Укажіть провідний емоційний стан.
a. Фрустрація
b. Депресія
*c. Горе
d. Тривога
e. Афект

6. До лікаря акушера-гінеколога звернулася жінка віком 30 років зі скаргами на мажучі кров’яні виділення зі статевих шляхів та затримку менструації на 8 тижнів. Під час гінекологічного огляду в дзеркалах: шийка матки збільшена, ексцентрично зміщена, діжкоподібної форми, ціанотична, зовнішнє вічко розширене до 0,5 см, із цервікального каналу виділяється кров. Тест на хоріонічний гонадотропін у сечі - позитивний. Який найімовірніший діагноз?
a. Міома шийки матки
b. Субмукозний вузол, що народжується
*c. Шийкова вагітність
d. Рак шийки матки
e. Аборт у ходу

7. Пацієнтку віком 52 роки шпиталізовано зі скаргами на перебої в роботі серця, запаморочення, слабкість. Із анамнезу відомо, що вона хворіє на ішемічну хворобу серця. Під час обстеження виявлено: тони серця приглушені, аритмічні, ЧСС - 100/хв, АТ - 140/80 мм рт. ст. На ЕКГ спостерігаються часті шлуночкові екстрасистоли (8-10/хв) на фоні гіпертрофії лівого шлуночка. Лікарський засіб якої групи доцільно призначити пацієнтці в цьому разі?
a. Діуретики
b. Нітрати
*c. \beta-адреноблокатори
d. Інгібітори АПФ
e. Антагоністи кальцію

8. Мати хворого на епілепсію чоловіка скаржиться на періодичні раптові напади в сина тужливо-злісного настрою, під час яких він стає збудженим, схильним до фізичної агресії, брутальних дій. Напад триває 5-10 хвилин, після чого син знесилений, засинає. Після пробудження він пригнічений, тужливий, обставини своїх минулих дій не пам'ятає або пригадує неповністю. Який психопатологічний стан спостерігається в чоловіка?
a. Амбулаторний автоматизм
b. Епілептичний делірій
*c. Дисфорія
d. Патологічний афект
e. Дистимія

9. У чоловіка віком 55 років 2 роки тому верифіковано цироз печінки. Упродовж 2-х тижнів стан погіршився, з'явилися сонливість, запаморочення, втрата орієнтації у просторі і часі. Напередодні відзначав день народження в ресторані. Який синдром зумовив погіршення стану пацієнта?
a. Холестазу
*b. Печінкової енцефалопатії
c. Цитолізу
d. Гіперспленізму
e. Жовтяниці

10. Укажіть правильну послідовність стадій розвитку групи у тренінгу.
a. Стадії агресії (фрустрації), "розквіту" групи, знайомства, стійкої працездатності
b. Стадії стійкої працездатності, розпаду групи (вмирання), знайомства, агресії (фрустрації), "розквіту" групи
*c. Стадії знайомства, агресії (фрустрації), стійкої працездатності, розпаду групи (вмирання)
d. Стадії знайомства, стійкої працездатності, "турнірні бої", відродження групи
e. Стадії "розквіту" групи, агресії (фрустрації), стійкої працездатності, "турнірних боїв"

11. У жінки, яка хворіє на ІХС, щотижня виникають напади серцебиття, задишки, перебої в роботі серця. На ЕКГ під час нападу спостерігається: інтервали R-R мають різну тривалість, зубці P відсутні, хвилі f, зубці R різної амплітуди. На ЕхоКГ виявлено: ФВ - 38%. Призначена схема лікування (аміодарон, варфарин). Який із нижченаведених нижче показників у цьому разі потребує постійного моніторування?
a. Протромбіновий індекс
b. Рівень тромбоцитів
c. Гемоглобін
*d. Міжнародне нормалізоване співвідношення
e. Рівень фібриногену

12. Укажіть вид компетентності для якого характерний такий опис: розвинуті навички спілкування, вербальні та невербальні, уважність до групових процесів і вміння інтерпретувати їх, високий рівень усвідомлення власних особистісних характеристик і переконань, розуміння мотивів поведінки інших людей.
a. Інтегративна
b. Концептуальна
c. Контекстуальна
*d. Комунікативна
e. Технічна

13. Пацієнт переведений у загальнопсихіатричне відділення з відділення реанімації та інтенсивної терапії, де отримував стаціонарну допомогу з діагнозом гостра алкогольна енцефалопатія. При огляді лікарем контакт з пацієнтом має малопродуктивний характер. Рухливо спокійний, скарг не висловлює. Дезорієнтований у часі та місце знаходженні. Інтелект загалом відповідає віку, освіті та життєвому досвіду. Не може запам’ятати ім’я лікаря, поточну дату та назву лікарні. Не може показати палату у відділенні, у якій він перебував упродовж останньої доби. Якому синдрому відповідає описана клінічна картина?
a. Афективному
b. Деліріозному
c. Астенічному
d. Депресивному
*e. Амнестичному

14. Жінка звернулася за консультацією до психотерапевта. Висловлює скарги на моральне виснаження та погіршення настрою. Появу скарг пояснює проблемами на роботі. Після того як вона відмовилася працювати по неділях, ставлення колег до неї змінилося. Вони максимально обмежили спілкування з жінкою, можуть негативно прокоментувати її зовнішній вигляд, не повідомили, що на свято був скорочений робочий день. Яке явище стало причиною появи скарг у жінки?
a. Домагання
b. Гледінг
c. Газлайтинг
*d. Мобінг
e. Грумінг

15. У жінки після того, як вона побачила, як згорів її дім, виникають сновидіння про цю пожежу, що періодично повторюються. Який найімовірніший діагноз?
a. Дисморфофобічний розлад
b. Обсесивно-компульсивний розлад
c. Соматизований розлад
*d. Посттравматичний стресовий розлад
e. Дисоціативна фуга

16. Жінка віком 34 роки звернулася до лікаря зі скаргами на м'язову слабкість, спрагу, підвищення сечовиділення в нічний час, парестезії, напади судом. Об'єктивно спостерігається: загальний стан задовільний, пастозність обличчя та ніг, пульс - 80/хв, АТ - 200/110 мм рт. ст., акцент ІІ тону над аортою. В лабораторному аналізі крові виявлено: К^+ - 3,1 ммоль/л, Na^+ - 165 ммоль/л. На ЕКГ: інверсія зубця Т, депресія сегменту S-T. Під час УЗД виявлено гіперплазію правої надниркової залози. Який найімовірніший діагноз?
*a. Первинний гіперальдостеронізм
b. Феохромоцитома
c. Гіпопаратиреоз
d. Глюкостерома
e. Есенціальна гіпертонія

17. Як називається напрямок психології, у якому переноситься акцент з індивідуального несвідомого на вивчення колективного несвідомого?
*a. Аналітична психологія
b. Когнітивна психологія
c. Психоаналіз
d. Гуманістична психологія
e. Гештальт-психологія

18. У пацієнтки віком 38 років спостерігається нападоподібне підвищення артеріального тиску до 235/120 мм рт. ст. Під час нападу пацієнтка скаржиться на нудоту, блювання, тахікардію, пітливість, страх смерті, головний біль, задишку, тремор рук і блідість шкіри. Напади починаються раптово та тривають 20-40 хв. У крові під час нападу спостерігається: лейкоцитоз з еозинофілією, глюкоза крові - 6,3 ммоль/л. Напад закінчується поліурією, після чого пацієнтка відзначає сонливість, почервоніння шкіри, тривалий час зберігається загальна слабкість. Який найімовірніший діагноз?
a. Цукровий діабет
b. Тиреотоксикоз
c. Первинний гіперальдостеронізм
d. Хвороба Іценко-Кушинга
*e. Феохромоцитома

19. Підліток віком 17 років із багаторічним досвідом прогулювання школи, конфліктами з родиною та вживанням психоактивних речовин був направлений до психолога після звернення соціальної служби. На першій консультації підліток демонструє недовіру, ухиляється від відповідей, висловлює байдужість до свого майбутнього. Який напрям терапії буде найбільш доцільним для початкової роботи з таким підлітком?
a. Когнітивно-поведінкова терапія з негайною постановкою завдань для зміни поведінки
b. Фармакотерапія без залучення психотерапевтичних методів
c. Групова арт-терапія без індивідуальної роботи
*d. Мотиваційне інтерв’ювання з акцентом на формування внутрішньої мотивації до змін і залучення до лікування
e. Індивідуальна психоаналітична терапія з глибинним аналізом дитячих травм

20. Пацієнт віком 67 років після перенесеного інсульту не здатний запам’ятати нову інформацію: не пам’ятає, що їв на сніданок, не впізнає людей, з якими знайомився декілька днів тому, повторює одні й ті самі запитання, дезорієнтований у поточній даті. Добре пам’ятає події з молодості, згадує своє дитинство, період служби в армії. Також відзначається емоційна лабільність і підвищена чутливість. Яке порушення пам’яті в пацієнта є найімовірнішим?
a. Прогресивна амнезія
b. Конфабуляція
*c. Фіксаційна амнезія
d. Ретроградна амнезія
e. Гіпомнезія

21. Батьки, які мають дітей у дошкільному та молодшому шкільному віці, могли помітити, що коли старша дитина-школяр читає вірш, молодша дитина-дошкільня, тільки слухаючи, начебто між іншим, за деякий час може розповісти той самий вірш, інколи навіть не розуміючи значень окремих слів. Демонстрацією якого виду пам'яті є описана ситуація?
a. Мимовільної
b. Ейдетичної
c. Довільної
d. Образної
*e. Механічної

22. Чоловік віком 47 років скаржиться на безсоння, важкість в усьому тілі, постійно пригнічений настрій. Уважає себе нікчемним, неспроможним. Гадає, що є тягарем для своїх рідних, воліє померти. Пригнічений, малорухливий, обличчя гіпомімічне, скорботне. Мовлення тихе, монотонне, відповіді короткі. Який найімовірніший діагноз?
a. Шизофренія з пізнім дебютом
b. Початкова стадія хвороби Альцгеймера
*c. Великий депресивний розлад
d. Невротична депресія
e. Атеросклеротична депресія

23. Породілля віком 28 років, повторні пологи, термін 39 тижнів, перебуває в пологовій залі. Після народження дитини з масою тіла - 4200 г протягом 45 хвилин відсутні ознаки відділення плаценти. При спробі виділити послід за Креде-Лазаревичем матка втягується у малий таз разом з плацентою. Дно матки розташоване на рівні пупка. Кровотеча відсутня. Який найімовірніший діагноз?
*a. Повне прирощення плаценти
b. Розрив матки
c. Ущемлення плаценти
d. Атонія матки
e. Часткове прирощення плаценти

24. Пацієнт віком 36 років скаржиться на напади задишки з переважно утрудненим видихом, які відбуваються до 2-3 разів на день і знімаються інгаляціями \beta_2-адреноміметиків. Із анамнезу відомо, що хворіє протягом 10-ти років. Об'єктивно спостерігається: грудна клітка розширена, над легенями коробковий перкуторний тон, під час аускультації вислуховується жорстке дихання з подовженим видихом. За результатами лабораторного дослідження мокротиння виявлено: багато еозинофілів, кристали Шарко-Лейдена та спіралі Куршмана. Який найімовірніший діагноз?
a. Хронічний обструктивний бронхіт
b. Серцева астма
*c. Бронхіальна астма
d. Туберкульоз
e. Спонтанний пневмоторакс

25. У чоловіка віком 60 років, який довгий час хворіє на хронічне обструктивне захворювання легень із частими загостреннями, посилився кашель із виділенням слизово-гнійного мокротиння, підвищилася температура тіла до 38,5^oC, з'явилася загальна слабкість. Рентгенологічно пневмонію не виявлено. ОФВ1 - 45% від належної величини. У загальному аналізі крові: лейкоцити - 9,5·10^9/л, ШОЕ - 40 мм/год. Із призначення якого антибіотика доцільно почати емпіричну терапію?
a. Доксициклін
b. Бензилпеніцилін
*c. Амоксицилін
d. Цефазолін
e. Кларитроміцин

26. Мати та її донька гралися на дитячому майданчику. Після того як дівчинка забруднила взуття, мати почала голосно кричати на неї, порівнювала з іншими дітьми, казала, що залишить її у притулку для дітей-сиріт. Примусила її витерти взуття, після чого взяла її за руку і швидко пішла додому. Який стан наявний у матері?
*a. Агресія
b. Тривога
c. Раціоналізація
d. Горювання
e. Конверсія

27. Жінку віком 22 роки шпиталізовано після сварки з братом зі скаргами на анестезію шкірних покривів правої руки. У неї хороший настрій, і вона не виглядає стурбованою цим порушенням. Фізичних травм в анамнезі немає. Неврологічне обстеження не виявляє відхилень від норми, крім зниження больової чутливості правої руки за типом рукавички. Її сім'я дуже занепокоєна і виявляє стурбованість і увагу. Вона ігнорує свого брата і, здається, не усвідомлює суперництва і ревнощів до нього, які описують їхні батьки. Який найімовірніший діагноз?
a. Пухлина тім'яної ділянки
b. Істерія
c. Істеричний розлад особистості
d. Дисморфоманійний розлад
*e. Конверсійний розлад

28. Чоловік віком 68 років, що перебуває у відділенні реанімації з діагнозом: гострий інфаркт міокарда, раптово втратив свідомість. Об'єктивно пульс та АТ не визначаються. На ЕКГ спостерігаються часті нерегулярні хвилі різної форми та амплітуди. Яке ускладнення розвинулося в пацієнта?
a. Тріпотіння передсердь
b. Пароксизмальна шлуночкова тахікардія
*c. Фібриляція шлуночків
d. Асистолія
e. Тромбоемболія легеневої артерії

29. До приймального відділення звернувся чоловік віком 28 років, який ремонтував генератор струму. Відчув різкий біль у руці, втратив свідомість на кілька секунд. Жінка від’єднала подовжувач, після чого він отямився. Скарги на біль у правій руці, тремтіння, відчуття "перебоїв" у грудях. Об'єктивно спостерігається: свідомість збережена, ЧД - 20/хв, АТ - 120/75 мм рт. ст., ЧСС - 96/хв, поодинокі екстрасистоли. На долоні правої руки припухлість, почервоніння, невелика рана з обвугленням. Яке обстеження доцільно провести вже на первинному рівні?
a. Електроенцефалографія
*b. Моніторинг ЕКГ упродовж 24 годин
c. Рентгенографія органів грудної клітки
d. Рентгенографія правої руки
e. УЗД органів черевної порожнини

30. У шестимісячної дитини різко підвищилася температура тіла до 39^oС, з'явилися блювання, відмова від їжі, короткочасні тоніко-клонічні судоми. Дитина в'яла, сонлива. Виявлені ригідність м'язів потилиці, симптоми Керніга, вибухання та напруження тім'ячка. Яке лабораторно-інструментальне обстеження треба провести для верифікації діагнозу?
a. МРТ головного мозку
b. Нейросонографію
c. Рентгенографію черепа
d. Біохімічне дослідження сироватки крові
*e. Люмбальну пункцію

31. Пацієнт віком 29 років звернувся до приймального відділення зі скаргами на виражену слабкість, пітливість, біль у животі, нудоту, блювання, пожовтіння склер. З анамнезу захворювання відомо, що впродовж кількох днів самостійно приймав препарат парацетамол з метою знеболення у великій кількості. До сімейного лікаря не звертався. Яка першочергова невідкладна допомога має бути надана пацієнту в цьому разі?
a. Сорбенти
*b. N-ацетилцистеїн внутрішньовенно
c. N-ацетилцистеїн перорально
d. Промивання шлунка
e. Гемодіаліз

32. Чоловік віком 45 років направлений на консультацію до лікаря-психіатра у зв'язку зі скаргами на біль та дискомфорт у животі, що виникають у стресових ситуаціях. Пацієнт неодноразово звертався до лікарів-гастроентерологів, які не знаходили патологій, під час попередніх лабораторних та інструментальних обстежень змін ШКТ не виявилено, призначене лікування було неефективним. Скарги виникли понад 10 років тому на тлі тяжкого отруєння алкоголем. Який найімовірніший діагноз?
a. Органічне ураження мозку
*b. Соматоформний розлад
c. Функціональна диспепсія
d. -
e. Хронічний алкоголізм

33. Як називається викривлене сприйняття предмета чи явища, що впливає в цей момент на органи чуття?
*a. Ілюзія
b. Ремінісценція
c. Галюцинація
d. Компенсація
e. Адаптація

34. Після 20-хвилинного спілкування між заняттями студент першого курсу сформував позитивне перше враження про одногрупницю. Йому здалося, що вона є дуже гарною, привітною, розумною, дотепною й, радше за все, вона стане гарним лікарем. Укажіть, як називається тенденція перебільшувати тим, хто сприймає, однорідність особистості співрозмовника, переносити своє враження про одну якість індивіда на всі інші.
a. Ефект Поліани
*b. Ефект ореолу
c. Ефект пріоритету
d. Феномен логічної помилки
e. Ефект первинності

35. Дитина народилася на 39 тижні гестації. На 1-й хвилині життя в дитини спостерігається ціаноз носо-губного трикутника, акроціаноз, ЧСС - 110/хв, самостійне дихання відсутнє, тонус м'язів знижений, на світловий подразник реагує гримасою. Оцінка за шкалою Апгар - 5 балів. Встановлено попередній діагноз: асфіксія середнього ступеня тяжкості. Що є першочерговим при початковій стабілізації стану новонародженого в цьому разі?
*a. Тактильна стимуляція
b. Оксигенотерапія маскою
c. Інтубація трахеї з ШВЛ
d. Санація ротової порожнини
e. Непрямий масаж серця

36. Пацієнтка віком 39 років ввечері, прийшовши додому, раптово змінилася в поведінці. У пацієнтки виникла бурхлива емоційна реакція з руйнівними та агресивними діями щодо її чоловіка. Такий стан тривав декілька хвилин, після чого вона заснула. Прокинувшись, побачила біля себе тіло мертвого чоловіка, смерть якого пояснити не могла. Визначте психопатологічний стан пацієнтки.
*a. Патологічний афект
b. Емоційна лабільність
c. Ажитована депресія
d. Маніакальний стан
e. Фізіологічний афект

37. Жінка віком 45 років декілька років відвідує лікарів різних спеціальностей зі скаргами на біль у шлунку, "ком" у горлі, стискаючий головний біль, серцебиття, стискання у грудній клітці. Результати всіх обстежень не виявили соматичної патології, але пацієнтка продовжує наполягати, що тяжко хвора. Який найімовірніший діагноз?
a. Шизотиповий розлад
*b. Тілесний дистрес-розлад
c. Дисморфічний розлад
d. Дисоціативний розлад
e. Розлад особистості

38. Восьмирічна дівчинка скаржиться на біль у навколопупковій ділянці, що з'являється вранці натщесерце. Діагностовано гастродуоденіт, асоційований з Н. pylori. Призначте стандартну ерадікаційну терапію.
a. Мебеверин, фуразолідон, омепразол
*b. Пантопразол, кларитроміцин, метронідазол
c. Алюмінію фосфат, фамотидин, метронідазол
d. Тримебутин, рокситроміцин, пантопразол
e. Колоїдний субцитрат вісмуту, прифінія бромід, азитроміцин

39. У жінки віком 38 років на тлі ясної свідомості виникли клонічні судоми в м'язах правої кисті, що поширилися на праву руку і тривали протягом декількох хвилин. Під час огляду пацієнтки після нападу спостерігається: центральний правобічний верхній монопарез. Укажіть тип епілептичного нападу.
a. Фокальний міоклонічний
b. Генералізований абсанс
*c. Фокальний моторний із усвідомленням (джексонівський)
d. Генералізований тоніко-клонічний
e. Простий фокальний

40. Пацієнт віком 58 років скаржиться на кашель зі слизисто-гнійним мокротинням, задишку під час фізичного навантаження. Із анамнезу відомо, що симптоми турбують чоловіка протягом 14-ти років, щоденно викурює 1,5 пачки сигарет із 17-ти років. Об'єктивно спостерігається: пульс - 96/хв, АТ - 130/80 мм рт. ст. Перкуторно над усією поверхнею легень прослуховується коробковий звук. Аускультативно: дихання ослаблене, на тлі подовженого видиху розсіяні сухі хрипи. За даними спірометрії співвідношення ОФВ_1/ФЖЄЛ - 30%. Який найімовірніший діагноз?
*a. Хронічне обструктивне захворювання легень
b. Бронхоектатична хвороба
c. Бронхіальна астма
d. Рак легень
e. Фіброзуючий альвеоліт

41. У жінки віком 32 роки раптово, без причини з’явилися мимовільні посмикування лівої стопи, які тривали впродовж 30 секунд. Втрати свідомості, прикуса язика не було, жінка пам’ятає, що відбувалося. Який метод обстеження обов’язково необхідно призначити пацієнтці в цьому разі?
a. Реоенцефалографія
b. Ехоенцефалографія
*c. Електроенцефалографія
d. Ангіографія
e. Ультразвукова доплерографія

42. У пацієнта віком 40 років, який хворіє на дисемінований туберкульоз легень, раптово з'явився сильний біль у правій половині грудної клітки та значно посилилася задишка. Об'єктивно спостерігається: шкіра бліда, ЧСС - 120/хв. Аускультативно вислуховується: справа дихання різко ослаблене, зліва - жорстке. Який найімовірніший діагноз?
a. Тромбоемболія легеневої артерії
b. Плеврит
*c. Спонтанний пневмоторакс
d. Пневмонія
e. Інфаркт міокарда

43. Юнак віком 18 років звернувся до лікаря зі скаргами на переймоподібний біль у животі, часті рідкі випорожнення з домішками слизу та свіжої крові. Симптоми тривають протягом 4-х місяців, за цей час схуд на 10 кг. Під час фізикального обстеження виявлено: живіт м'який, болісний по ходу товстого кишечника ліворуч, сигмоподібна кишка спазмована. Під час лабораторного дослідження крові виявлено: еритроцити - 3,2·10^12/л, гемоглобін - 92 г/л, лейкоцити - 10,6·10^9/л, ШОЕ - 34 мм/год. Результат бактеріального посіву випорожнень негативний. На колоноскопії виявлено: запалення із втратою судинного малюнка, ділянка підвищеної кровоточивості 25 см з чіткими межами, починаючи від краю анусу. Яка лікувальна тактика буде найбільш доцільною в цьому разі?
a. Повторний забір випорожнень на бактеріологічне дослідження
b. Переливання еритроцитарної маси
c. Хірургічне лікування
d. Призначення метронідазолу
*e. Призначення преднізолону та месаламіну

44. Жінка віком 27 років звернулася до лікаря з приводу "депресії". Вона описує епізодичні стани смутку, журби, починаючи з підліткового віку. Часом вона почуває себе добре, але ці періоди рідко тривають довше, ніж 2 тижні. Вона працьовита, але вважає, що виконує роботу не так добре, як треба. Описуючи свої скарги, вона більше уваги фіксує на повторних розчаруваннях в житті і низькій самооцінці, ніж на конкретних депресивних симптомах. Який найімовірніший діагноз?
a. Циклотимія
*b. Дистимія
c. Дитяча депресія
d. Депресивний розлад
e. Розлад адаптації з депресивним афектом

45. Що називають "лонгітюдом" у віковій психології?
a. Порівняльні аспекти автобіографічних досліджень
b. Найсприятливіший період для розвитку індивідуальних особливостей
c. Найвищу міру емоційного позитивного ставлення
d. Метод вивчення психічних явищ, що триває короткий проміжок часу
*e. Тривале в часі вивчення певної людини або групи людей

46. Пацієнтка віком 14 років під час огляду раптово застигла, погляд відсутній, фіксований в одній точці, обличчя почервоніло, помітний мідріаз. Тривалість такого стану - 10-15 секунд. Після припинення нападу продовжила перерваний рух. Подій нападу не пам’ятає. Який патологічний стан, імовірно, виник у пацієнтки?
a. Транс
b. Сенсорний напад
c. Версивний напад
*d. Абсанс
e. Амбулаторний автоматизм

47. Пацієнтку віком 34 роки шпиталізовано зі скаргами на задишку, кашель зі скудним мокротинням, свистяче дихання. Напад спровокований цвітінням амброзії. Використання сальбутамолу за останню добу без ефекту. Об’єктивно спостерігається: психомоторне збудження, ціаноз шкіри, допоміжна мускулатура бере участь в акті дихання. ЧД - 35/хв. Аускультативно: ослаблене везикулярне дихання з подовженим видихом, розсіяні свистячі хрипи. Пульс - 120/хв, АТ - 105/70 мм рт. ст. Сатурація кисню - 82%. У яке відділення для лікування треба спрямувати пацієнтку в цьому разі?
a. Амбулаторне лікування
*b. Інтенсивної терапії
c. Денного стаціонару
d. Терапевтичного профілю
e. Пульмонологічного профілю

48. Жінка віком 29 років скаржиться на постійний тупий біль внизу живота, безпліддя протягом 2-х років. В анамнезі: перенесла запалення придатків матки 3 роки тому. Під час огляду виявлено: придатки збільшені, болісні при пальпації. На УЗД: потовщені маткові труби, рідина (незначна кількість) у малому тазі. Який найімовірніший діагноз?
*a. Хронічний сальпінгоофорит
b. Позаматкова вагітність
c. Ендометріоз
d. Кіста яєчника
e. Гострий апендицит

49. Пацієнтка віком 40 років хворіє на шизофренію. Під час психіатричного огляду лікар-психіатр помітив, що під час бесіди пацієнтка раптово замовкає, пояснюючи своє мовчання почуттям повної відсутності думок. Тривалість такого епізоду відсутності думок - від кількох секунд до кількох хвилин. Після епізоду затримки плин думок відновлюється, швидкість асоціативних процесів не порушена. Як називається цей стан?
a. Інкогерентне мислення
b. Персеверація
c. Аглютинація
d. Ментизм
*e. Шперунг

50. Укажіть хронічне ендогенно-органічне захворювання головного мозку, що характеризується парціальними та генералізованими судомними нападами, типовими змінами характеру та мислення, що досягають ступеня слабоумства, а також можливим розвитком гострих і хронічних психозів на окремих етапах хвороби.
a. Шизофренія
b. Делірій
*c. Епілепсія
d. Депресія
e. Манія

51. У пацієнта з артеріальною гіпертензією виникли скарги: головний біль, запаморочення, шум у вухах, змінене мовлення, яке стало нерозбірливим. Об'єктивно спостерігається: горизонтальний ністагм під час погляду в сторони, асиметрія носогубних складок. Через 3 год симптоматика регресувала. Який найімовірніший діагноз?
*a. Транзиторна ішемічна атака
b. Лакунарний ішемічний інсульт
c. Субарахноїдальний крововилив
d. Кардіоемболічний ішемічний інсульт
e. Атеротромботичний ішемічний інсульт

52. Яку назву має відносна постійність величини, форми, кольору предметів, що сприймаються при зміні відстані, ракурсу, освітленості?
a. Цілісність
b. Апперцепція
c. Вибірковість
d. Предметність
*e. Константність

53. Пацієнт віком 52 роки з алкогольною залежністю протягом 3 тижнів після припинення вживання алкоголю постійно чує "голоси сусідів", які обговорюють його поведінку та дають негативні коментарі. Голоси чує тільки вночі, локалізує їх у сусідній квартирі. Розуміє, що голоси надто гучні для реальної розмови, але декілька разів сварився з сусідами через це. Орієнтований всебічно правильно, пам'ять, увага грубо не порушені. Маячні ідеї не висловлює. Укажіть провідний синдром у пацієнта.
a. Делірій
b. Паранояльний
c. Парафренний
d. Параноїдний
*e. Галюциноз

54. Як називаються рухові дії, що характеризуються низьким ступенем усвідомлення мети і наслідків?
a. Мимовільні
b. Післядовільні
c. Вольові
*d. Імпульсивні
e. Довільні

55. Пацієнтку віком 39 років шпиталізовано на другу добу від початку захворювання. Основні скарги - переймоподібний біль у животі, блювання, затримка випорожнення й газів, здуття живота. Об'єктивно спостерігається: живіт значно роздутий, перистальтика не вислуховується, позитивні ознаки подразнення очеревини. Під час рентгенологічного дослідження черевної порожнини виявлено: ділянки роздутих кишок, заповнених рідиною та газом (чаші Клойбера). Який найімовірніший діагноз?
*a. Гостра кишкова непрохідність
b. Гострий панкреатит
c. Гострий апендицит
d. Перфоративна виразка гастродуоденальної ділянки
e. Гострий холецистит

56. У чоловіка віком 35 років, що хворіє на епілепсію, розвинувся великий судомний напад тривалістю 4 хв. За 10 хв після нападу свідомість не відновилася, виникли повторні тоніко-клонічні судоми. Який лікарський засіб необхідно використати в цій ситуації?
a. Карбамазепін
*b. Діазепам
c. Галоперидол
d. Амітриптилін
e. Вальпроєву кислоту

57. Подружжя не може завагітніти більше двох років. У чоловіка об’єм еякуляту, кількість і рухливість сперматозоїдів у нормі, виявлені антиспермальні антитіла. У жінки - без патології. Визначте найбільш імовірну причину безпліддя.
a. Варикоцеле
b. Обструкція протоків
c. Азооспермія
d. Хронічний простатит
*e. Імунна форма безпліддя

58. Пацієнт віком 67 років скаржиться на запаморочення, загальну слабкість, двічі була втрата свідомості. З анамнезу відомо, що 4 роки тому він переніс інфаркт міокарда. Об'єктивно спостерігається: стан середньої тяжкості, шкіра та слизові оболонки звичайного кольору, у легенях дихання везикулярне, хрипів немає. Тони серця приглушені, аритмічні, ЧСС - 62/хв. АТ - 140/90 мм рт. ст. Живіт м'який, безболісний. Периферичних набряків немає. На ЕКГ виявлено: інтервал PQ - 200 мс, QRS - 80 мс, раптове випадіння комплексу QRS без попереднього збільшення інтервалу PQ, з періодичністю - 3:1, 4:1. Яке порушення ритму серця виникло в пацієнта?
a. АВ блокада І ступеня
b. Синоатріальна блокада
c. Повна АВ блокада
*d. АВ блокада ІІ ступеня, Мобітц ІІ
e. АВ блокада ІІ ступеня, Мобітц І

59. На консультацію за направленням лікаря-онколога звернувся чоловік віком 40 років зі скаргами на постійний біль в епігастрії. У розмові впевнений, що має рак підшлункової залози, хоча всі обстеження - у нормі. Стровожений, постійно шукає нових обстежень. Стверджує, що "лікарі просто ще не виявили хворобу", "після останнього обстеження пройшло 3 місяці, щось могло змінитися". Який найімовірніший діагноз?
a. Шизотиповий розлад
*b. Іпохондричний розлад
c. Дисоціативний розлад
d. Депресивний епізод
e. Шизоїдний розлад

60. Хто є автором теорії особистості, яка розглядає структуру особистості через три основні компоненти: витіснені несвідомі інстинкти та підкорення принципу задоволення; сфера, яка підпорядковується, з одного боку, несвідомим інстинктам, а з іншого - нормам і вимогам дійсності; сфера, у якій міститься сукупність моральних норм суспільства, що виконують роль "цензора"?
a. К.Г. Юнг
b. К. Роджерс
c. Е. Фромм
*d. З. Фройд
e. А. Адлер

61. Укажіть операцію мислення, що полягає в уявному відокремленні одних ознак і властивостей предметів від інших та від самих предметів, яким вони властиві.
a. Аналіз та синтез
b. Узагальнення
*c. Абстрагування
d. Порівняння
e. Конкретизація

62. Пацієнт після необережної роботи зі склом отримав різану рану правої гомілки 6-8 см. З рани постійно потоком витікає темно-червона кров, загальний обсяг крововтрати приблизно 200-300 мл. Загальний стан відносно задовільний. ЧД - 22/хв, ЧСС - 100/хв, АТ - 105/60 мм рт. ст. Який метод зупинки кровотечі доцільно провести на догоспітальному етапі допомоги?
a. Накладання затискача на судину в рані
b. Накладання артеріального джгута вище рани
c. Пальцеве притискання гомілкової артерії
*d. Стискальна пов’язка на рану
e. Накладання артеріального джгута на стегнову артерію

63. Пацієнт віком 42 роки скаржиться на спрагу (випиває 8-10 л води за добу), поліурію, головний біль і загальну слабкість. Із анамнезу відомо, що переніс черепно-мозкову травму. Під час обстеження патології внутрішніх органів не виявлено. За результатами аналізу крові виявлено: глюкоза - 4,5 ммоль/л. Na^+ - 159 ммоль/л, осмолярність плазми крові - 305 мосмоль/л. У загальному аналізі сечі спостерігається: питома вага - 1,001-1,004, білок, лейкоцити - 2-3 в полі зору. Який найімовірніший діагноз?
a. Феохромоцитома
*b. Нецукровий діабет
c. Цукровий діабет
d. Первинний гіперальдостеронізм
e. Гострий гломерулонефрит

64. Чоловік віком 29 років скаржиться на еректильну дисфункцію, втрату лібідо, слабкість. Аналіз крові: знижений тестостерон, підвищені рівні фолікулостимулюючого та лютеїнізуючого гормонів. Яєчка зменшені, вторинні статеві ознаки слаборозвинені. Який найімовірніший діагноз?
a. Обструктивна азооспермія
b. Вторинний гіпогонадизм
c. Варикоцеле
*d. Первинний гіпогонадизм
e. Гіперпролактинемія

65. Десятирічна дівчинка скаржиться на біль в епігастральній ділянці натщесерце, часто вночі, біль полегшується після вживання їжі, також дитину турбують печія та головний біль. Із анамнезу відомо, що хворіє близько 2-х тижнів. Об'єктивно спостерігається: виражена болючість під час пальпації у пілородуоденальній зоні. Позитивний швидкий уреазний тест на Helicobacter pylori. Який найімовірніший діагноз?
a. Гострий панкреатит
b. Функціональна диспепсія
c. Виразкова хвороба шлунка
d. Гострий гастрит
*e. Виразкова хвороба дванадцятипалої кишки

66. Як називається сукупність стійких індивідуально-психологічних властивостей людини, які виявляються в її діяльності та суспільній поведінці, у ставленні до колективу, до інших людей, праці, навколишньої дійсності та самої себе?
a. Воля
b. Спрямованість особистості
c. Темперамент
d. Емоційно-вольова сфера
*e. Характер

67. Учасники психотренінгу відзначають, що тренер добре підтримує атмосферу, не нав'язує свою думку, стимулює дискусію і забезпечує безпечний простір. Яку функцію тренера реалізовано?
a. Визначення цілей психотренінгу
*b. Фасилітація процесу
c. Встановлення напрямку процесу
d. Контроль за дисципліною
e. Корекція стигми

68. Одружений чоловік віком 40 років, задоволений своїм подружнім життям і успішною кар'єрою, зазначає нав'язливі думки про зв'язок з молодими жінками. Яке психотерапевтичне втручання найбільш доцільне для чоловіка?
a. Сімейна психотерапія
b. Групова психотерапія
*c. Короткотривала індивідуальна терапія
d. Психоаналіз
e. Поведінкова психотерапія

69. Пацієнтка віком 40 років скаржиться на напади головного болю, пульсацію у скроневій ділянці, запаморочення, серцебиття, значну м'язову слабкість. Під час нападів, які виникають переважно вночі, стає блідою, значно підвищується АТ до 270/160 мм рт. ст., прийом таблетованих гіпотензивних засобів не призводить до покращення стану пацієнтки. Глюкоза крові - 9,8 ммоль/л. Який із нижченаведених лікарських засобів є найефективнішим у цьому разі?
a. Ніфедипін
b. Каптоприл
*c. Фентоламін
d. Преднізолон
e. Пропранолол

70. Пацієнта віком 36 років шпиталізовано в непритомному стані. Об'єктивно спостерігається: повторні напади тонічних і клонічних судом рук і ніг із невеликими проміжками, мимовільне сечовипускання, зіниці широкі, не реагують на світло. На язиці - сліди прикушування. Вогнищева неврологічна симптоматика не виявлена. АТ - 140/90 мм рт. ст. Голова пацієнта може вільно приводиться до грудей. Який найімовірніший діагноз?
a. Інфаркт мозку
*b. Епілептичний статус
c. Правець
d. Гострий менінгоенцефаліт
e. Паренхіматозний крововилив

71. Чоловік віком 27 років 3 роки тому переніс тяжку черепно-мозкову травму. Протягом останнього року у нього з'явилися стани, коли він під час будь-якої роботи раптово застигає, не втрачаючи м'язового тонусу, вираз обличчя стає маскоподібним, що триває 1-2 хвилини. Після цього він повертається до попередньої діяльності, але подібні "відключення" не пам'ятає. Лікарські засоби якої групи доцільно призначити чоловікові в цьому разі?
a. Ноотропні засоби
*b. Антиконвульсанти
c. Антипсихотики
d. Антигіпертензивні засоби
e. Антидепресанти

72. У пацієнта віком 30 років із цукровим діабетом під час флюорографічного обстеження виявлено декілька вогнищевих тіней у І сегменті лівої легені малої інтенсивності. Самопочуття чоловіка задовільне. Проба Манту з 2 ТО становить у діаметрі 21 мм. Який найімовірніший діагноз?
a. Пневмонія
*b. Вогнищевий туберкульоз
c. Метастатичний рак легень
d. Дисемінований туберкульоз
e. Бронхіальна астма

73. Студентка віком 20 років скаржиться на постійне відчуття внутрішнього напруження, очікування лиха, труднощі з концентрацією уваги протягом останніх 8 місяців. Симптоми не пов'язані з конкретними ситуаціями. Обстеження в лікаря загальної практики патології не виявило. Укажіть провідну форму переживання емоцій в студентки.
a. Паніка
b. Фрустрація
*c. Тривога
d. Афект
e. Страх

74. Пацієнт віком 27 років скаржиться на болі в симетричних суглобах рук, гарячку, ранкову скутість. Захворів гостро. Лабораторно виявлено: ревматоїдний фактор, високий титр С-реактивного білка, високий титр антитіл до цитрулінованого віментину. Рентгенологічно спостерігається: одиничні ерозії міжфалангових суглобів. Яке початкове базове лікування необхідно призначити у цьому разі?
a. НПЗП
b. Целекоксиб
*c. Метотрексат
d. Інгібітори АПФ
e. Інгібітори ксантиноксидази

75. До лікарні шпиталізовано п'ятирічну дівчинку після електротравми. Стан дитини вкрай тяжкий, дівчинка без свідомості, самостійне дихання відсутнє. Під час проведення серцево-легеневої реанімації на ЕКГ спостерігаються хвилі різної форми та амплітуди з частотою 320/хв, пульс на периферії та центральних артеріях - відсутній. Яку невідкладну допомогу доцільно надати дитині в цьому разі?
a. Трансфузія кристалоїдів 10 мг/кг в/в
b. Прямий масаж серця
*c. Електрична дефібриляція
d. Інтубація трахеї
e. Уведення розчину лідокаїну 20 мг в/м

76. Чоловік віком 44 роки, перед зверненням за допомогою до лікаря-психіатра 6 днів щоденно вживав 0,5-0,8 л спиртових нопоїв. На 3-й день вночі не міг заснути, став тривожним, скаржився на те, що бачить "фільм жахів, який показують на стіні", чує крики з вулиці, з погрозами вбити його, вважає, що він перебуває "на заводі". Який найімовірніший діагноз?
a. Соматогений психоз
*b. Алкогольний делірій
c. Професійний делірій
d. Обсесивно-фобічний невроз
e. Алкогольний галюциноз

77. Дівчинка віком 14 років, протягом останніх двох місяців скаржиться на субфебрильну температуру тіла, втрату маси тіла, серцебиття. Після перенесеної ГРВІ помітила збільшення передньої поверхні шиї. Об’єктивно спостерігається: екзофтальм, тахікардія, дифузне щільне збільшення щитоподібної залози ІІ ступеня. Який найімовірніший діагноз?
a. Тимомегалія
*b. Тиреотоксикоз
c. Гіпотиреоз
d. Гіпопаратиреоз
e. Гіперпаратиреоз

78. Пацієнт поза чергою зайшов у кабінет лікаря-психіатра і повідомив йому, що 3 тижні тому повністю самостійно відмінив підтримувальну антидепресивну терапію і зараз почуває себе "просто чудово". Пацієнт метушливий, не може всидіти на стільці, багатослівний, мовлення прискорене, обіцяє принести лікарю "коштовний подарунок", який він придбає за кошти, що виграє в онлайн-казино. Які препарати доцільно призначити в цьому разі?
*a. Комбінацію тимостабілізаторів та антипсихотиків
b. Комбінацію антидепресантів та антипсихотиків
c. Комбінацію тимостабілізаторів та транквілізаторів
d. Комбінацію ноотропів та антипсихотиків
e. Комбінацію транквілізаторів та антипсихотиків

79. У чоловіка віком 32 роки спостерігається закрита черепно-мозкова травма, закрита травма грудної клітки, закритий перелом правого стегна. АТ - 100/60 мм рт. ст., пульс - 124/хв, ЧД - 28/хв. За 2 години після проведення скелетного витягування під місцевою анестезією лідокаїном відбулося різке погіршення стану: з'явився ціаноз обличчя і шиї, АТ - 60/40 мм рт. ст., ЧСС - 160/хв, ЧД - 44/хв. Яке ускладнення, найімовірніше, виникло в пацієнта?
a. Інфаркт міокарда
b. Тромбоемболія легеневої артерії
c. Ішемічний інсульт
d. Гостра постгеморагічна анемія
*e. Жирова емболія легеневої артерії

80. Пацієнтка віком 23 роки звернулася за консультацією до психотерапевта. Повідомила, що закінчила медичний ЗВО та почала навчання в інтернатурі місяць тому. Висловлює скарги на складнощі в комунікації з пацієнтами та медичним персоналом. Відзначає, що завжди була сором’язливою, не любила заводити друзів. Під час навчання у ЗВО знімала квартиру, більшість часу проводила вдома, читаючи медичну та художню літературу. У громадському житті намагалася участі не брати. Близьких друзів, романтичних відносин не мала. Який найімовірніший діагноз?
a. Соціальний тривожний розлад
b. Рекурентний депресивний розлад
c. Порушення розвитку мовних функцій
d. Дистимія
*e. Шизоїдний розлад особистості

81. Спілкуючись з пацієнтом, лікар створює у своїй уяві його образ, доповнюючи його інтуїцією, рефлексією, емпатією. Інтерпретуючи поведінку пацієнта і вивчаючи причини його поведінки, лікар недооцінює при цьому роль ситуації, але переоцінює значення його особистісних рис. Який ефект соціальної перцепції відбувається при цьому?
a. Ефект ореолу
b. Стереотипізація
c. Ідентифікація
d. Емпатія
*e. Каузальна атрибуція

82. У чоловіка віком 42 роки на тлі психотравмуючих обставин (втрата роботи, хвороба дружини) поступово з'явилося безсоння, пригнічений настрій, зниження апетиту. Втратив інтерес до повсякденної діяльності, перестав справлятися з роботою, з’явилися думки про небажання жити. Які лікарські засоби доцільно призначити пацієнту?
*a. Антидепресанти
b. Анксіолітики
c. Антипсихотики
d. Снодійні
e. Нейролептики

83. Пацієнтку віком 18 років шпиталізовано до лікарні в тяжкому стані. На момент огляду свідомість сплутана, поведінка неадекватна. В анамнезі: більше 9-ти років хворіє на цукровий діабет 1-го типу. Отримує інсулінотерапію 48 Од/добу. Об'єктивно спостерігається: шкіра волога, вкрита холодним потом, зіниці розширені. ЧД - 28/хв, дихання поверхневе, везикулярне. АТ - 100/60 мм рт.ст., ЧСС - 94/хв. В аналізі крові: глюкоза - 2,2 ммоль/л. Яке ускладнення розвивається в пацієнтки?
a. Гіперосмолярна кома
*b. Гіпоглікемічна кома
c. Лактацидотична кома
d. Гіпоксемічна кома
e. Кетоацидотична кома

84. Як називається стійке емоційне ставлення до явищ дійсності, що відображає значення цих явищ відповідно до потреб і мотивів людини?
a. Сприймання
*b. Почуття
c. Емоційний стан
d. Емоція
e. Відчуття

85. Який стиль вважається оптимальним для сімейного виховання?
a. Гіпопротекція
b. Гіперпротекція
c. Авторитарний
d. Ліберальний
*e. Демократичний

86. Дівчина віком 18 років звернулася через острах розпочати статеве життя. Завжди боялася вигляду крові, дуже боялася болю. Чула про "жахи" дефлорації. Її чоловік віком 22 роки має досвід статевого життя. Вона допускає дотик його руки до її зовнішніх статевих органів. Під час петингу виникає любрикація, під час стимуляції клітора - оргазм. Однак у разі спроби статевого акту відчуває непереборне почуття страху, судомно зводить стегна і не допускає спроби введення статевого члена або пальця чоловіка, або лікаря в піхву. Заміжня 4 місяці, але статеве життя не почала. Не допомогли умовляння, заспокійливі ліки, алкогольне сп'яніння. Статеві органи нормально розвинені. Менструації з 12-ти років, регулярні, безболісні. Який найімовірніший діагноз?
*a. Вагінізм
b. Диспартенурія
c. Дисгамія
d. Брадіоргазмія
e. Хвороба Пейроні

87. Пацієнт віком 46 років звернувся до лікаря зі скаргами на висипання на кистях рук, що з'явилося тиждень тому та супроводжується сильним свербежем. З анамнезу відомо, що пацієнт хворіє на бронхіальну астму та має сезонну алергію. Під час фізикального обстеження виявлено: шкіра рук суха, на тильній стороні обох кистей спостерігаються множинні еритематозні папули та везикули із серозним вмістом, ділянки ліхеніфікації та екскоріації. Який найімовірніший діагноз?
a. Короста
b. Контактний дерматит
c. Себорейний дерматит
d. Псоріаз
*e. Атопічний дерматит

88. Жінка віком 50 років звернулася до лікаря-гінеколога зі скаргами на порушення сну, раптові припливи жару до обличчя, посилену пітливість, дратівливість і зниження працездатності. Менструації відсутні протягом року. АТ - 130/80 мм рт. ст., індекс маси тіла - 25 кг/м^2. На УЗД матки та придатків патології не виявило. Який найімовірніший діагноз?
*a. Клімактеричний синдром
b. Гіпотиреоз
c. Гіпертиреоз
d. Депресивний розлад
e. Тривожний розлад

89. Який віковий період у розвитку особистості є визначальним етапом або етапом підвищеної самосвідомості?
*a. Юнацький
b. Старечий
c. Молодший шкільний
d. Підлітковий
e. Дошкільний

90. Жінка віком 36 років скаржиться на біль у надчеревній ділянці, що виникає після вживання їжі, нудоту, відрижку, нестійкість випорожнень. Хвороба поступово прогресує впродовж 2-х років. Об'єктивно спостерігаються: блідість і сухість шкіри, язик обкладений нальотом і вологий, з відбитками зубів по краях. Під час пальпації живота спостерігається розлитий біль у надчеревній ділянці. Який найінформативніший метод дослідження доцільно застосувати в цьому разі?
a. Розгорнутий клінічний аналіз крові
b. Рентгенологічне дослідження шлунка і кишечника
c. Комп'ютерне дослідження черевної порожнини
*d. Фіброгастроскопія з біопсією слизової шлунка
e. Фракційне дослідження шлункової секреції

91. Чоловік віком 38 років скаржиться на ниючий біль у промежині, часте сечовипускання з необхідністю напруження, утруднення ерекції. Симптоми тривають понад 3 місяці. Під час пальпації передміхурова залоза ущільнена, болісна. Який найімовірніший діагноз?
a. Рак передміхурової залози
*b. Хронічний простатит
c. Обструктивна уропатія
d. Хронічний уретрит
e. Гіперплазія передміхурової залози

92. Хлопець віком 16 років звернувся до психолога зі скаргами на постійну втому, втрату мотивації до навчання та взаємодії з однолітками. Після розлучення батьків став замкнутим, часто виражає песимістичні думки щодо майбутнього, має занижену самооцінку. В анамнезі: немає психіатричних діагнозів чи соматичних хвороб. На консультації хлопець пасивний, відповідає коротко, визнає, що бачить життя як безперспективне, але заперечує суїцидальні наміри. Який підхід у консультуванні є найбільш доцільним для стартової роботи з цим підлітком?
a. Когнітивна реструктуризація з безпосередньою роботою над негативними автоматичними думками
b. Психоаналітична інтерпретація для глибинного опрацювання підсвідомих конфліктів
c. Поведінкове моделювання для розвитку соціальних навичок у групі однолітків
*d. Емоційно-підтримувальне консультування з акцентом на створенні довірливої атмосфери
e. Конфронтаційне консультування для стимулювання активності клієнта

93. Пацієнт віком 32 роки хворіє на епілепсію. Раптово став збудженим. Об'єктивно спостерігається: дезорієнтований у власній особі та навколишньому середовищі, зорові та слухові галюцинації загрозливого змісту, маячні ідеї переслідування, на обличчі вираз страху, гніву, люті, поведінка агресивна, з руйнівними діями. Визначте психопатологічний синдром.
a. Гебефренічний
b. Маніакальний
c. Параноїдний
*d. Сутінковий
e. Деліріозний

94. Юнак віком 18 років перебуває в ліжку в повній нерухомості. На питання та звернене до нього мовлення не відповідає, демонструє активний негативізм (випльовує їжу, протидіє вимірюванню температури тіла). Спостерігаються явища воскової гнучкості, "повітряної подушки". Який вид ступору спостерігається в пацієнта?
a. Депресивний
b. Істеричний
c. Реактивний
*d. Кататонічний
e. Афектогенний

95. Орієнтування людей зі втратою зору в навколишньому середовищі спирається переважно на дотикові, нюхові, рухові й вібраційні відчуття. Яка закономірність відчуттів як психічного процесу в людей зі втратою зору проявляється в наведеному прикладі?
a. Синестезія
b. Контрастність
c. Сенсибілізація
*d. Компенсація
e. Адаптація

96. Який патологічний стан характеризується зниженням чутливості до реальних подразників і підвищенням нижнього абсолютного порогу чутливості?
a. Кінестезія
b. Гіперестезія
c. Анестезія
d. Парестезія
*e. Гіпестезія

97. Жінка віком 56 років працює дезінфектором протягом 19-ти років. Скаржиться на загальну слабкість, нудоту, гіркоту в роті, тяжкість у правому підребер'ї, швидку втомлюваність. Об'єктивно спостерігається: температура тіла - 37,1^oC, іктеричність склер, печінка збільшена. Загальний білірубін - 40 мкмоль/л. Який найімовірніший діагноз?
a. Хронічний панкреатит
*b. Токсичне ураження печінки
c. Гострий холецистит
d. Вірусний гепатит В
e. Хронічний холецистит

98. Пацієнт віком 25 років під час психіатричного огляду повідомив, що чує голос всередині голови, який коментує його поведінку, погрожує, примушує скоїти самогубство. Який розлад сприймання наявний у пацієнта?
*a. Псевдогалюцинації
b. Галюцинації Шарля Бонне
c. Вербальні ілюзії
d. Афектогенні ілюзії
e. Гіпнагогічні галюцинації

99. Пацієнт віком 50 років скаржиться на слабкість, запаморочення, короткочасну втрату свідомості. Об'єктивно спостерігається: ЧСС - 40/хв, тони серця ритмічні, І тон ослаблений, періодично значно посилюється. АТ - 170/80 мм рт. ст. На ЕКГ виявлено: діяльність серця ритмічна, інтервали Р-Р і R-R постійні, частота передсердних скорочень - 80/хв, шлуночкових - 38/хв. Який найімовірніший діагноз?
*a. Повна атріовентрикулярна блокада
b. Повна блокада лівої ніжки пучка Гіса
c. Атріовентрикулярна блокада I ступеня
d. Брадисистолічна форма фібриляції передсердь
e. Синусова брадикардія

100. Укажіть психотерапевтичний напрям, що спрямований на усвідомлення і закінчення цілісних патернів взаємодії зі світом, а несвідомі компоненти і психологічні захисти він розглядає як основні цілі терапевтичного втручання.
*a. Гештальт-терапія
b. Когнітивно-поведінкова психотерапія
c. Нейролінгвістичне програмування
d. Символдрама
e. Психодрама

101. Укажіть стилі управління групою у тренінгу.
a. Потурання, монархічний, демократичний
*b. Авторитарний, демократичний, безвідповідальний
c. Авторитарний, демократичний, монархічний
d. Анархічний, авторитарний, демократичний
e. Монархічний, демократичний, безвідповідальний

102. У чоловіка після контакту з лаком під час ремонтних робіт в офісі раптово виникла задишка, охриплість голосу, потім приєдналися стридорозне дихання та "гавкаючий" кашель. Об’єктивно спостерігається: психомоторне збудження, шкіра волога, акроціаноз, дихання поверхневе, ЧД - 34/хв, під час дихання втягуються над- і підключичні ділянки. Тони серця приглушені, ЧСС - 110/хв. Який найімовірніший діагноз?
a. Травма гортані
b. Абсцес гортані
c. Опік гортані
d. Стороннє тіло верхніх дихальних шляхів
*e. Набряк гортані

103. Пацієнтка віком 23 роки звернулася зі скаргами на фригідність. Одружена 2 роки. На початку шлюбного життя відчувала сексуальний потяг до чоловіка з фізіологічними ознаками збудження. З часом через низьку якість статевих актів почала відчувати до чоловіка винятково дружні почуття. В анамнезі: менструації з 14 років. Який найімовірніший діагноз?
a. Аноргазмія
*b. Дисгамія
c. Дисморфофобія
d. Фригідність
e. Диспартенурія

104. Пацієнт віком 37 років неодноразово перебував на лікуванні в психіатричній лікарні. Поточна шпиталізація зумовлена порушеннями поведінки у вигляді замкненості, відмови від їжі, періодичного хаотичного збудження зі стереотипними рухами. Під час огляду виявлено: пацієнт перебуває в ліжку, загальмований, контакт відсутній, на запитання не відповідає, поза одноманітна, гіпомімічний, симптом "хоботка", воскова гнучкість м'язів, симптом "повітряної подушки". Такий стан триває близько тижня. Який найімовірніший діагноз?
*a. Шизофренія, кататонічна форма
b. Шизофренія, гебефренічна форма
c. Шизофренія, проста форма
d. Шизофренія, параноїдна форма
e. Реактивний ступор

105. У жінки віком 65 років, що хворіє на артеріальну гіпертензію, уночі раптово з’явилися головний біль, задишка, кашель з пінистим мокротинням. Об'єктивно спостерігається: шкіра бліда, вкрита холодним потом, ЧД - 30/хв. Аускультативно над легенями: поодинокі сухі хрипи, у нижніх відділах - численні вологі хрипи. АТ - 210/140 мм рт. ст., ЧСС - 120/хв. Тони глухі, акцент ІІ над легеневою артерією. Гомілки пастозні. Які лікарські засоби доцільно застосувати для надання допомоги пацієнту в цьому разі?
*a. Нітрогліцерин, морфін, фуросемід
b. Нітрогліцерин, морфін, пропранолол
c. Нітрогліцерин, пропраналол, каптоприл
d. Нітрогліцерин, морфін, дигоксин
e. Нітрогліцерин, еналаприл, фуросемід

106. Пацієнтка проходить онлайновий курс психотерапії. Причиною звернення до психотерапевта стали тривога та страх, які виникають під час перебування в натовпі та дуже людних місяцях, особливо без супроводу рідних чи знайомих. Страх та тривога супроводжуються серцебиттям, пітливістю, нудотою. Нещодавно пацієнтка відмовилася від закордонного відрядження, оскільки намагалася уникнути перебування на вокзалах та в аеропортах. Який найімовірніший діагноз?
*a. Агорафобія
b. Обсесивно-компульсивний розлад
c. Розлад адаптації
d. Дисоціативна фуга
e. Неврастенія

107. Як називається закріплена система умовних рефлексів, що виконується в певній послідовності?
a. Іррадіація
b. Концентрація
c. -
d. Індукція
*e. Динамічний стереотип

108. Жінка віком 27 років, на 22 тижні вагітності, звернулася на плановий прийом до лікаря. Під час бесіди пацієнтка скаржиться на постійне відчуття тривоги, дратівливість, втому, часту безпричинну плаксивість і безсоння. Вона зазначає, що чоловік залишив її, і протягом останніх кількох тижнів нічого не приносить радості. Періодично виникає почуття провини та страх, що вона не впорається з материнством. При оцінці психоемоційного стану за Единбурзькою шкалою виявлено 14 балів. Який найімовірніший діагноз?
a. Емоційна лабільність вагітних
*b. Передпологова депресія
c. Передпологовий психоз
d. Тривожний розлад
e. Психоемоційне виснаження

109. Психолог віком 40 років привітно посміхнулася пацієнтові та розпочала індивідуальну консультацію, під час якої постійно надавала зворотний зв'язок співрозмовнику для контролю точності сприйняття інформації, перефразовувала почуту інформацію своїми словами, особливо якщо вона здавалась незрозумілою, зосереджувалася на емоційному стані співрозмовника, його ставленні до змісту бесіди. Яка техніка спілкування описана в цьому разі?
*a. Активне слухання
b. Співробітництво
c. Професійні навички
d. Ідентифікація
e. Активне спілкування

110. Студентка віком 19 років звернулася до психолога зі скаргами на емоційну нестабільність, часті сварки з близькими, імпульсивні рішення та труднощі у стосунках. Вона повідомляє, що у стресових ситуаціях часто відчуває сильну злість і безсилля, які складно контролювати. На першій зустрічі дівчина налаштована амбівалентно - визнає проблеми, але водночас знецінює консультацію. Який підхід у консультуванні буде найбільш доцільним на початковому етапі?
a. Інформування клієнтки про діагноз без проведення глибинних інтервенцій
b. Глибокий аналіз дитячих травм з акцентом на виявлення витоків конфліктів
c. Проведення когнітивних завдань для зміни глибинних переконань із першої сесії
d. Призначення групової психотерапії без попередньої індивідуальної підготовки
*e. Використання технік стабілізації, навчання базових навичок емоційної регуляції та поступове формування робочого альянсу

111. Лікар-психолог працює з клієнтом, що розповідає про особисті труднощі та суперечливі вчинки, які він скоював у минулому. Протягом консультації психолог не критикує сказане, не засуджує клієнта, утримується від оцінювання, зберігає доброзичливу нейтральність, підтримує клієнта незалежно від змісту його висловлювань. Який принцип психологічного консультування реалізується в цій ситуації?
a. Етичного контракту
*b. Безумовного прийняття
c. Активного впливу
d. Гомеостазу
e. Директивності

112. Укажіть якість волі, яка виявляється у здатності людини критично ставитись як до власних вчинків і дій, так і до інших людей, не піддаватися негативним впливам інших.
a. Витриманість
b. Самовладання
*c. Самостійність
d. Рішучість
e. Наполегливість

113. Який із нижченаведених напрямів ґрунтується на уявленнях про те, що людська мотивацiя керується людською тенденцiєю прагнення до самореалiзацiї та сенсу життя?
a. Трансперсональний
b. Психодинамiчний
c. Когнiтивний
*d. Гуманiстичний
e. Поведiнковий

114. Який патологічний стан характеризується якісними змінами інформації, що надходять із рецептора до кори головного мозку?
*a. Парестезія
b. Анестезія
c. Галюцинації
d. Гіперестезія
e. Гіпестезія

115. Пацієнта віком 32 роки шпиталізовано з вулиці у зв'язку з неадекватною поведінкою. Об'єктивно спостерігається: багатослівний, голос гучний, хриплий, декламує вірші, намагається співати, пропонує станцювати з ним. Одночасно дає "керівні вказівки" медичному персоналу, заявляє, що він є "майстром - золоті руки", "доктором усіх наук та академіком". Який вид психомоторного збудження спостерігається в пацієнта?
a. Ажитоване
b. Галюцинаторно-параноїдне
*c. Маніакальне
d. Істеричне
e. Кататонічне

116. Укажіть відчуття, що мають рецептори, розташовані у внутрішніх органах і відображають стан внутрішнього середовища організму.
a. Пропріорецептивні
b. Дистантні
c. Контактні
d. Екстероцептивні
*e. Інтероцептивні

117. Дівчинка віком 15 років скаржиться на затримку росту, відсутність менструацій і вторинних статевих ознак. Об'єктивно спостерігається: зріст - 153 см, антимонголоїдний розріз очей, широка шия, крилоподібні складки шиї, низька лінія росту волосся на шиї, плечовий пояс переважає над тазовим, молочні залози нерозвинені, відсутнє оволосіння на лобку. Виявлено гіпоплазію матки. Який найімовірніший діагноз?
*a. Синдром Шерешевського-Тернера
b. Синдром Клайнфельтера
c. Нейрофіброматоз
d. Нанізм
e. Гіпогеніталізм

118. Пацієнтка віком 53 роки скаржиться на біль у дрібних суглобах обох кистей рук, відчуття ранкової скутості під час ходіння та рухів. Об'єктивно спостерігається: міжфалангові суглоби деформовані, м'язи кистей рук атрофовані. За результатами аналізу крові виявлено: гемоглобін - 90 г/л, лейкоцити - 9,0·10^9/л, ШОЕ - 38 мм/год, LE-клітини. Під час рентгенологічного дослідження кистей рук спостерігається: епіфізарний остеопороз, крайові ерозії та звуження суглобової щілини. Який найімовірніший діагноз?
a. Подагра
*b. Ревматоїдний артрит
c. Анкілозуючий спондилоартрит
d. Системний червоний вовчак
e. Системна склеродермія

119. Укажіть правильну характеристику явища розвитку контрпереносу в психоаналітичній психотерапії.
a. Є свідченням, що пацієнта потрібно передати іншому терапевтові
b. Є шкідливим для перебігу лікування
c. Є свідченням, що терапевт не симпатизує пацієнтові
*d. Є неминучим
e. Є свідченням її надмірної невротизації терапевта

120. Пацієнтка віком 28 років звернулася до лікаря-гінеколога зі скаргами на свербіж і печіння в ділянці зовнішніх статевих органів, рясні пінисті жовтувато-зелені виділення з піхви з неприємним запахом. Симптоми з’явилися близько тижня тому. Під час гінекологічного огляду виявлено гіперемію та набряк слизової оболонки піхви. Шийка матки має вигляд "полуничної" через дрібні точкові крововиливи. Виділення рясні, пінисті, жовтувато-зеленого кольору. Під час мікроскопії свіжого мазка виявлено рухливі одноклітинні організми з джгутиками. Який найімовірніший діагноз?
a. Бактеріальний вагіноз
b. Неспецифічний вагініт
c. Гонорея
d. Вульвовагінальний кандидоз
*e. Трихомоніаз

121. Пацієнтка віком 60 років скаржиться на сильний головний біль у потиличній ділянці, нудоту, блювання, запаморочення. Об'єктивно спостерігається: пацієнтка трохи загальмована, обличчя гіперемоване, АТ - 220/130 мм рт. ст., пульс - 78/хв. Під час неврологічного обстеження парезів не виявлено, рефлекси рівномірно жваві, м'язовий тонус незмінений, чутливість збережена. Менінгеальні симптоми відсутні. Який стан, найімовірніше, розвинувся в пацієнтки?
a. Транзиторне порушення мозкового кровообігу
b. Субарахноїдальний крововилив
*c. Гіпертонічний криз
d. Ішемічний інсульт
e. Пухлина головного мозку

122. Чоловік віком 32 роки звернувся до лікаря зі скаргами на висип, що з'явився на колінах 4 місяці тому і зараз вперше починає з'являтися на ліктях. Зі слів пацієнта болю не відчуває, але місце висипу злегка свербить та кровоточить при розчісуванні. Під час фізикального обстеження лікарем виявлено на колінах та ліктях еритематозні бляшки діаметром від 2-х до 3-х см із чітким контуром, щільні, вкриті сріблястими лусочками. Який найімовірніший діагноз?
a. Хвороба котячих подряпин
*b. Псоріаз
c. Контактний дерматит
d. Екзема
e. Себорейний дерматит

123. Жінка віком 38 років звернулася до лікаря зі скаргами на постійну втому, що триває понад 8 місяців. Вона описує зниження працездатності, труднощі з концентрацією уваги, порушення сну та відчуття виснаження навіть після тривалого відпочинку. Медичне обстеження не виявило органічних причин її стану. Жінка зазначає, що намагалася "просто відпочивати", але це не допомагало. Занепокоєна тривалістю стану, вона запитує, яку допомогу може запропонувати психолог. Яка стратегія консультування буде найбільш обґрунтованою в цьому разі?
*a. Розроблення поступового плану підвищення фізичної активності з паралельною психоемоційною підтримкою
b. Ігнорування скарг пацієнтки через відсутність об'єктивних даних патології
c. Призначення тривалої ізоляції від виконання робочих завдань для зниження ризику перевантаження нервової системи
d. Концентрація на релаксаційних техніках без зміни щоденних звичок
e. Рекомендація негайної шпиталізації з метою моніторингу симптомів

124. Пацієнт віком 18 років скаржиться на переймоподібний біль у животі, рідкі випорожнення до 6 разів на добу з домішками слизу та свіжої крові. Із анамнезу відомо, що хворіє впродовж року, схуд на 10 кг. Об'єктивно спостерігається: живіт м'який, болючий по ходу товстої кишки, особливо ліворуч. Сигмовидна кишка спазмована. В аналізі крові: еритроцити - 3,2·10^12/л, гемоглобін - 92 г/л, лейкоцити - 10,6·10^9/л, ШОЕ - 34 мм/год. За результатами іригоскопії виявлено: товста кишка звужена, гаустри відсутні, контури нечіткі, симптом "водопровідної труби". Який найімовірніший діагноз?
a. Хронічний ентероколіт
*b. Виразковий коліт
c. Хвороба Крона
d. Амебіаз
e. Туберкульоз кишечника

125. У пацієнта віком 29 років протягом 3-х тижнів на шкірі червоної кайми нижньої губи спостерігається безболісна виразка, яка останній тиждень супроводжується появою значного набряку прилеглих та навколишніх тканин. Під час огляду виявлено: виразка діаметром до 2,5-3-х см, чіткі краї, дно жовто-сірого кольору, хрящеподібний інфільтрат під нею. Яке лабораторне обстеження потрібно насамперед призначити в цьому разі?
a. Обстеження на акантолітичні клітини
b. Дослідження на еозинофіли
c. Зіскоб на мікози
*d. Обстеження на бліду трепонему
e. Бактеріальний посів

126. Пацієнт під час забору крові раптово відчув незначну нудоту, дзвін у вухах, мерехтіння "мушок" перед очима, головокружіння з подальшою втратою свідомості на декілька хвилин. З анамнезу відомо, що він регулярно займається спортом, не має шкідливих звичок, заперечує наявність хронічних захворювань та алергічних реакцій на будь-які препарати, травм останнім часом не отримував. На цей момент проходить профілактичне обстеження. Для якого невідкладного стану є характерними описані симптоми?
*a. Вазовагальне синкопе
b. Кардіогенне синкопе
c. Абсанс
d. Синкопе, спричинене лікарськими засобами
e. Нейрогенне синкопе

127. Хлопець віком 17 років на прийомі лікаря-психолога стверджує, що йому завдає великого дискомфорту те, що всі навколо сміються саме з нього, хоча жодних прямих доказів щодо цього не надає. Вважає, що перехожі обговорюють його, звертають на нього особливу увагу, намагаються оцінити та розкритикувати. Впевнений, що телеведучі натякають на нього у випусках новин, намагаючись його публічно осоромити. Який вид маячних ідей висловлює пацієнт?
a. Індуковані
b. Величі
c. Ревнощів
*d. Відношення
e. Переслідування

128. Представники якого напряму в психології вважають предметом психологічного дослідження те, що підлягає методам об'єктивного вивчення (насамперед це поведінка - сукупність зовнішніх дій людини та тварини, ланцюг реакцій на зовнішні стимули ("стимул-реакція")?
a. Гуманістичної психології
b. Психоаналізу
c. Когнітивної психології
*d. Біхевіоризму
e. Гештальт-психології

129. Пацієнт скаржиться на головний біль, серцебиття, порушення нічного сну. З анамнезу відомо, що пацієнт тривалий час зловживає алкоголем. Запаху алкоголю з рота немає, пацієнт повідомив, що останні два дні алкоголь не вживав. Об'єктивно спостерігається: АТ - 160/100 мм рт. ст., ЧСС - 98/хв, наявний тремор, настрій знижений, зовні пацієнт виглядає тривожним. Якому діагнозу з розділу психічні і поведінкові розлади внаслідок вживання алкоголю відповідає описана клінічна картина?
*a. Стан відміни
b. Алкогольний делірій
c. Гостра алкогольна енцефалопатія
d. Гостра інтоксикація
e. Патологічне алкогольне сп’яніння

130. Укажіть функцію спілкування, що реалізується через стимулювання в партнера по спілкуванню потрібних переживань і станів.
a. Комунікативна
b. Інформаційна
c. Координаційна
*d. Емотивна
e. Встановлення відносин

131. Шестирічна дівчинка, яку привели на консультацію батьки, розповіла: "Я лягаю спати і кладу ручки на ковдру, потім, уже коли починаю засинати, щось там (показує на статеві органи) відчуваю, а ручка сама туди йде і так натискає і тре, і натискає. Я не хочу зовсім чіпати це місце, не хочу, ручка сама... Я говорила мамі: заший мені штанці!". Потяг до онанізму виник після того, як у п'ятирічному віці гострики викликали свербіж у ділянці статевих органів. Протягом 2-х років майже щодня дівчинка займалася мастурбацією. Чергування батьків у ліжку, вмовляння, переконання ні до чого не приводили. Дівчинка розвинена фізично нормально, виявляє чудові розумові здібності, спокійна, врівноважена. Який найімовірніший діагноз?
a. Дисгамія
b. Диспареунія
c. Патологічна мастурбація
d. Дисморфофобія
*e. Нав'язлива мастурбація

132. Пацієнтка віком 49 років прийшла на прийом до сімейного лікаря. Це шосте звернення за останній місяць. Висловлює скарги на дискомфорт в епігастральній ділянці, відчуття "клювання" у ділянці шлунка після прийому їжі, загальну слабкість. З цими скаргами пацієнтка звертається до сімейного лікаря впродовж останнього року. За цей час неодноразово проходила УЗД органів черевної порожнини, ФГДС, ЕКГ, здавала загальні аналізи крові та сечі, біохімічний аналіз крові. Усі результати відповідали віковій нормі. Почала дотримуватися суворої дієти, але скарги не зникали. Консультація якого спеціаліста необхідна для верифікації діагнозу?
a. Невролога
b. Ендокринолога
c. Кардіолога
d. Хірурга
*e. Психіатра

133. Пацієнт віком 48 років скаржиться на загальну слабкість, швидку стомлюваність, зниження апетиту, порушення пам'яті. Вранці натще відчуває напади пітливості та тремору, що минають після прийому їжі. Протягом останніх 6-ти місяців схуд на 9 кг. Об’єктивно спостерігається: гіперпігментація шкіри, слизових оболонок щік та ясен, АТ - 90/60 мм рт. ст. Лабораторно: Na^+ - 114 ммоль/л, Cl^- - 79 ммоль/л, K^+ - 5,8 ммоль/л, глюкоза крові - 3,4 ммоль/л. Який найімовірніший діагноз?
a. Тиреотоксикоз
*b. Хвороба Аддісона
c. Первинний гіпотиреоз
d. Цукровий діабет
e. Первинний гіперальдостеронізм

134. Пацієнтка віком 58 років скаржиться на серцебиття та ядуху під час помірного фізичного навантаження. Об'єктивно спостерігається: ЧСС - 116/хв, пульс - 102/хв, АТ - 140/90 мм рт. ст., ЧД - 22/хв, тони серця послаблені, аритмічні, систолічний шум над аортою. На ЕКГ: відсутність зубців Р у всіх відведеннях, хвилі типу f, краще спостерігаються у відведеннях V1-V2. Яке порушення ритму спостерігається в пацієнтки?
*a. Фібриляція передсердь
b. Неповна блокада правої ніжки пучка Гіса
c. Передсердна екстрасистолія
d. Шлуночкова екстрасистолія
e. Суправентрикулярна пароксизмальна тахікардія

135. Пацієнтка віком 23 роки впродовж 5-ти років безперервно перебуває в лікарні. Поведінка пацієнтки безглузда, з холодною ейфорією, яка періодами змінюється агресією з карикатурністю і кривлянням, говорить неприродним голосом. Зовні неохайна. Інструкції виконує неохоче, вибірково, після неодноразових нагадувань. Який синдром спостерігається в пацієнтки?
a. Онейроїдний
*b. Гебефренічний
c. Аментивно-депресивний
d. Астено-депресивний
e. Апато-абулічний

136. Шестирічний хлопчик взимку перебував під водою приблизно 3-4 хвилини, витягнутий із річки без свідомості, шкіра ціанотична. Одразу вжито заходи базової підтримки життя, дитину негайно доставили в лікарню. На цей момент зберігаються спонтанні слабкі дихальні рухи, ЧСС - 55/хв, сплутаність свідомості. Через декілька годин в хлопчика з’явилися моторне збудження та галюцинації. Що, найімовірніше, спричинило розвиток цього стану в дитини?
*a. Гіпоксичне ушкодження мозку
b. Судомний напад
c. Гіпотермія
d. Черепно-мозкова травма
e. Токсична дія ліків

137. Пацієнта віком 47 років шпиталізовано до приймального відділення у стані психомоторного збудження, що розвинулося на третій день після припинення вживання алкоголю. Об'єктивно спостерігається: дезорієнтований у часі та просторі. Наявні істинні зорові й тактильні галюцинації: бачить павуків, струшує їх із себе, намагається втекти. Який найімовірніший діагноз?
a. Аментивний синдром
b. Параноїдний синдром
*c. Деліріозний синдром
d. Шизофренія
e. Онейроїдний синдром

138. У пацієнта віком 18 років раптово виник сильний головний біль, блювання, підвищення температури тіла до 39^oС. Об'єктивно спостерігається: положення в ліжку із закинутою головою та підведеними до живота ногами. Загальна гіперестезія. Позитивні симптоми Брудзинського та Керніга. Вогнищева неврологічна симптоматика відсутня. За результатами аналізу ліквору виявлено: нейтрофільний плеоцитоз. Який найімовірніший діагноз?
a. Енцефаліт
b. Субдуральна гематома
c. Абсцес головного мозку
*d. Менінгіт
e. Субарахноїдальний крововилив

139. Метод отримання інформації про індивідуально-психологічні властивості особистості, її психологічні феномени, структуру особистості, спосіб її психічної діяльності, який базується безпосередньо на особистому контакті психолога і пацієнта. Який метод дослідження описаний?
a. Патопсихологічне дослідження
b. Оцінка ефективності психокорекційної дії
c. Тестування індивідуально-психологічних особливостей
d. Нейропсихологічне дослідження
*e. Клінічне інтерв'ю

140. Що з нижченаведеного є характерним для явища переносу згідно з психоаналітичною теорією?
a. Виявляється у снах пацієнта
b. Відзначається лише у взаєминах між терапевтом та пацієнтом
*c. Несвідоме нашарування колишніх стосунків чи почуттів на теперішні
d. Утруднює реконструкцію минулого пацієнта
e. Заважає терапевтичному процесу, оскільки спотворює реальність

141. У чоловіка 33 рокiв через 3 мiсяцi пiсля струмектомiї у зв'язку з дифузним токсичним зобом з'явилися мерзлякуватість, сонливiсть, апатiя, зниження апетиту, закрепи, змiнився голос. Об'єктивно спостерігається: шкiра суха, холодна, блiда, лице одутле, щільний набряк губ, кiнцiвок. Щитоподібна залоза не пальпується. Пульс - 52/хв, АТ - 100/60 мм рт. ст. Тони серця ослабленi. Добова протеїнурія - 100 мг. Який найімовірніший діагноз?
a. Рецидив токсичного зобу
b. Хвороба Аддісона
*c. Гiпотиреоз
d. Нефротичний синдромом
e. Серцева недостатність

142. Пацієнтка віком 19 років скаржиться на головний біль, дратівливість, нагрубання та болючість молочних залоз, набряки нижніх кінцівок. Симптоми виникають за 3–4 дні до початку менструації та повністю зникають після її завершення. Менархе з 13 років, менструальний цикл регулярний. Під час гінекологічного огляду та УЗД органів малого таза патології не виявлено. Який стан, найімовірніше, спостерігається в пацієнтки?
a. Мастопатія
b. Тривожний розлад
c. Дистимічний розлад
*d. Передменструальний синдром
e. Мігрень

143. Жінка віком 55 років скаржиться на збільшення щитоподібної залози, що спостерігається впродовж останніх 2-х років, та наявність дискомфорту під час ковтання. Об'єктивно спостерігається: ознаки гіпотиреозу, пальпаторно щитоподібна залоза щільна, не спаяна з навколишніми тканинами та рухлива під час ковтання, регіонарні лімфатичні вузли не збільшені. Під час лабораторного дослідження сироватки крові виявлено: наявність у сироватці антитиреоїдних антитіл. Який найімовірніший діагноз?
a. Рак щитоподібної залози
b. Серединна кіста шиї
c. Гострий тиреоїдит
*d. Тиреоїдит Хашимото
e. Ендемічний зоб

144. Чоловік під час сигналу повітряної тривоги у ТРЦ почув вибух. Він відчув сильний страх і з іншими відвідувачами побіг до виходу, намагаючись якнайшвидше опинитися на вулиці. У дверях утворився затор, і люди штовхаючись виходили з ТРЦ. Очікуючи своєї черги, чоловік відчув головокружіння і слабкість у ногах. На вулиці чоловік дізнався, що у ТРЦ вибухнув побутовий прилад. Який стан спостерігався в чоловіка?
a. Конверсія
b. Проєкція
c. Раціоналізація
d. Горювання
*e. Паніка

145. Під час огляду новонародженого виявлено: права верхня кінцівка розігнута в ліктьовому суглобі, пасивно лежить уздовж тулуба, пронована, з опущеним плечем, зігнутим зап’ястком. Тонус м'язів знижений, сухожильні рефлекси відсутні, рухи в пальцях збережені. Який найімовірніший діагноз?
a. Пошкодження м’яких тканин плеча
*b. Параліч Дюшена-Ерба
c. Остеомієліт плечової кістки
d. Тотальний параліч кінцівки
e. Параліч Клюмпке

146. Що означає рефлексія як новоутворення у школяра молодших класів?
*a. Осмислення умов, закономірностей і механізмів своєї діяльності
b. Уміння вдало вирішувати завдання
c. Уміння організовувати навчальну діяльність, усвідомлення мети і способів навчання
d. Здатність до планування і виконання дій подумки, словесний звіт
e. Уміння свідомо ставити цілі, долати труднощі

147. Укажіть визначення групоого психологічного тренінгу в сучасному розумінні.
a. Область практичної психології, орієнтована на використання активних методів групової психологічної роботи з метою розвитку компетентності в спілкуванні
b. Тренінг як тренування, при якому відбувається формування і відпрацювання умінь і навичок ефективної поведінки
c. Тренінг як своєрідна форма дресури, при якій жорсткими маніпулятивними прийомами формуються потрібні патерни поведінки
d. Тренінг як форма активного навчання, метою якого є насамперед передавання психологічних знань, а також розвиток деяких умінь і навичок
*e. Сукупність активних методів практичної психології, з метою формування навичок самопізнання і саморозвитку

148. У п'ятимісячної дитини на фоні лікування рахіту (перорально вітамін Д3 в дозі 5 тис. МО і загальне УФО) виник напад тоніко-клонічних судом. Яке обстеження необхідно призначити дитині першочергово?
*a. Визначення рівня кальцію і фосфору в крові
b. Нейросонографія
c. Визначення рівня кальцію і фосфору в сечі
d. Комп'ютерна томографія головного мозку
e. Спинномозкова пункція

149. Жінку віком 32 роки, з терміном вагітності 34 тижні, шпиталізовано зі скаргами на сильний головний біль, порушення зору ("мушки перед очима"), набряки обличчя та кінцівок. АТ - 170/110 мм рт. ст., білок у сечі - 2,8 г/л. Під час огляду раптово розвинулися генералізовані тоніко-клонічні судоми тривалістю 2 хвилини з втратою свідомості. Який найімовірніший діагноз?
*a. Еклампсія
b. Тяжка прееклампсія
c. Нормотензивна енцефалопатія
d. HELLP-синдром
e. Епілепсія

150. Чоловік віком 33 роки скаржиться на поточне незначне погіршення настрою та "емоційні гойдалки" упродовж життя. Повідомив, що зміни настрою він спостерігає в себе 10 років. За медичною допомогою не звертався, самостійно ліків не приймав. Під час однієї фази він відзначає незначне погіршення настрою, зниження працездатності, труднощі в спілкуванні з оточенням. Під час другої - почуття радості, щастя, енергії, бажання працювати понад норми. Який найімовірніший діагноз?
a. Обсесивно-компульсивний розлад
*b. Циклотимія
c. Розлад адаптації
d. Біполярний афективний розлад
e. Дистимія

