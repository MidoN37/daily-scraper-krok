1. У пацієнта діагностовано раптову зупинку кровообігу. На ЕКГ реєструється фібриляція шлуночків. Проводиться комплекс заходів базової підтримки життя. Які лікарські засоби необхідно ввести після третьої послідовної дефібриляції?
a. Адреналін та атропін
b. Атропін та аденозин
c. Адреналін та аденозин
d. Атропін та аміодарон
*e. Адреналін та аміодарон

2. Яку допомогу необхідно надати потерпілому з проникаючим пораненням грудної клітки, що спричиняє відкритий пневмоторакс?
a. Здійснити декомпресію грудної клітки
b. Проводити оксигенотерапію потерпілому
c. Накласти асептичну пов'язку на рану
*d. Заклеїти місце поранення пов'язкою з плівки
e. Провести плевральну пункцію за Бюлау

3. Який шлях введення епінефрину гідрохлориду під час зупинки серцевої діяльності?
*a. Внутрішньовенний
b. Внутрішньосерцевий
c. Внутрішньотрахеальний
d. Внутрішньосерцевий і внутрішньотрахеальний
e. Не показаний під час зупинки серцевої діяльності

4. Чоловік під час ДТП вдарився грудною кліткою об кермо автомобіля. Протягом 1 години наростали задишка, загальна слабкість. При аускультації легень з правого боку - дихання відсутнє, з лівого - везикулярне. Пульс - 110/хв, ритмічний. АТ - 110/70 мм рт. ст. Яке ускладнення виникло у пацієнта?
*a. Правобічний закритий пневмоторакс
b. Правобічний гемоторакс
c. Забій грудної клітки праворуч
d. Перелом ребер праворуч
e. Кардіальний шок

5. На трамвайній зупинці дівчина знепритомніла. Об'єктивно спостерігається: свідомість відсутня, пульс на сонній артерії не визначається. Негайно розпочато комплекс серцево-легеневої реанімації. Що з нижченаведеного свідчить про ефективність реанімаційних заходів?
a. Розширені зіниці
b. Перелом ребер
c. Зниження температури тіла
d. Аспірація вмістом шлунка
*e. Пульсація на сонній артерії

6. Яка дія є першочерговою під час надання допомоги потерпілому внаслідок падіння з висоти, в якого виявлено відкритий перелом верхньої третини стегнової кістки?
a. Оксигенотерапія
b. Введення транексамової кислоти
c. Стабілізація шийного відділу хребта
d. Інфузійна терапія
*e. Контроль критичної кровотечі

7. При наданні допомоги дитині з тяжким нападом бронхіальної астми (первинна маніфестація) всі етапи медикаментозної терапії були неефективні. Виберіть препарат запасу для лікування даного невідкладного стану, шлях та дозу введення.
a. Сальбутамол 100 мкг (1 інгаляція) протягом 5 хв
b. Еуфілін 2,4% 6 мг/кг за 10 хвилин в/в
*c. Магнезія сульфат 25% 40 мг/кг за 20-60 хвилин в/в
d. Метилпреднізолон 2 мг/кг в/в струминно
e. Дексаметазон 0,6 мг/кг в/м або в/в

8. З поля, обробленого отрутохімікатами, доставлено чотирирічну дитину. Свідомість сплутана, відмічається гіперсалівація та бронхорея, зіниці вузькі. Який препарат необхідно використати як антидот у цьому разі?
a. Хромосмон
b. Адреналін
c. Унітіол
d. Прозерин
*e. Атропін

9. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно - над легенями дихання везикулярне, без хрипів, сатурація - 97%, свідомість ясна, комплекси QRS на ЕКГ регулярні, тривалістю 0,06 с. З чого слід розпочати лікування дитини?
a. Із в/в введення аденозину
b. Із внутрішньовенного введення верапамілу
c. Із внутрішньовенного введення аміодарону
d. З електричної кардіоверсії
*e. Із вагусних маневрів

10. Чоловік віком 48 рокiв, який лікувався в стаціонарі з приводу гострого iнфаркту мiокарда, раптово знепритомнiв. Об'єктивно спостерігається: зупинка серцевої дiяльностi та дихання, розпочато компресію грудної клітини та вентиляцію легень. На ЕКГ-моніторі реєструється електрична активність без пульсу. Які подальші дії лікаря в цьому разі?
*a. Ввести в/в епінефрин
b. Ввести в/в атропін після 3-го розряду
c. Ввести в/в атропін
d. Ввести в/в аміодарон
e. Негайна дефібриляція

11. Чоловік віком 60 років скаржиться на головокружіння, загальну слабкість, оніміння правої верхньої кінцівки. Об'єктивно спостерігається: асиметрія обличчя, слабкість правої руки, порушення мовлення. Який тест необхідно провести для оцінки ймовірного інсульту в пацієнта?
a. APGAR
b. AVPU
c. GCS
d. MARCH
*e. FAST

12. Жінка віком 63 роки доставлена до приймального відділення після ураження блискавкою. Під час огляду: свідомість ясна, шкіра рожева, суха, зовнішніх ушкоджень немає, але спостерігається ціаноз губ, акроціаноз. АТ - 150/90 мм рт. ст., пульс 104/хв, ЧД - 18/хв. До якого відділення необхідно шпиталізувати пацієнтку?
a. Неврологічного
b. Опікового
c. Виписати додому
d. Кардіологічного
*e. Реанімаційного

13. На хімічному підприємстві під час техногенної катастрофи відбулося руйнування ємності з токсичною речовиною. Для найефективнішого надання допомоги найбiльшій кiлькостi потерпілих використовується система медичного сортування "START". Що передбачає ця система насамперед?
*a. Оцiнку можливостi самостійно пересуватися
b. Оцiнку самостiйного дихання i спонтанного кровообiгу
c. Заповнення реєстрацiйних форм про надзвичайну ситуацію
d. Зупинку кровотечi потерпiлим, якi цього потребують
e. Оцiнку рівня свiдомостi та психiчного стану

14. У чоловіка під час прийому їжі раптово розвинулися напад кашлю, задишка, ціаноз шкірних покривів, втрата свідомості. Який патологічний стан виник у пацієнта?
a. Пневмоторакс
b. Тромбоемболія легеневої артерії
c. Інфаркт міокарда
*d. Стороннє тіло дихальних шляхів
e. Інфаркт легені

15. Після спортивної травми потерпілий скаржиться на біль у ділянці основи носа. Пальпація виявила чутливість стінок носових ходів і рухомість носових кісток. Носові ходи виповнені кров'яними згустками. Яка невідкладна допомога?
*a. Холод на ділянку носа, дренаж гематоми носової перегородки (за необхідності), контроль болю
b. Холод на ділянку носа
c. Транспортування до клініки
d. Тампонада носових ходів
e. Репозиція уламків, контроль болю

16. Укажіть дозування епінефрину під час проведення реанімаційних заходів новонародженому.
a. 0,01-0,03 мкг/кг
b. Від 1 до 3 мг/кг розчину 1:1000
c. 0,1-0,3 мг/кг
d. 0,5-1,0 мл
*e. 0,01 до 0,03 мг/кг

17. Який препарат необхідно ввести пацієнту в разі отруєння опіоїдами?
a. Кофеїн
*b. Налоксон
c. Флумазеніл
d. Натрію гідрогенкарбонат
e. Кальцію глюконат

18. У жінки віком 40 років, на 25 тиждень вагітності, раптово погіршився стан із втратою свідомості. Констатовано зупинку кровообігу та дихання. З анамнезу: гіпертонічна хвороба. Що може сприяти ефективній серцево-легеневій реанімації в цій ситуації?
*a. Відтиснути ручним способом вагітну матку ліворуч
b. Повернути тулуб вагітної жінки на правий бік
c. Підняти нижні кінцівки для централізації кровообігу
d. Підняти головний кінець на 30^o для кращого доступу
e. Залишити пацієнтку горизонтально з валиком під лопатками

19. На місці ДТП - чоловік віком 35 років, без свідомості, пульс на сонних артеріях не визначається, зіниці широкі, самостійно перестав дихати за кілька хвилин до приїзду карети швидкої медичної допомоги. Який патологічний стан виник у пацієнта?
*a. Клінічна смерть
b. Агонія
c. Біологічна смерть
d. Термінальна пауза
e. Преагонія

20. Через який проміжок часу можна припинити реанімаційні заходи трирічній дитині у зв'язку з їх неефективністю?
a. 20-25 хв
b. 10-15 хв
c. 5-10 хв
d. 3-5 хв
*e. 30-45 хв

21. Що застосовують для лікування пацієнтів із бронхоспазмом, які зазнали токсичного впливу хлору?
a. Гірчичники
b. Магнію сульфат у формі спрею
c. Седативні препарати
d. Киснево-гелієві суміші
*e. Аерозольні бронходилататори

22. У дитини на ЕКГ-моніторі зареєстровано шлуночкову тахікардію без пульсу. Яку першочергову дію має виконати лікар під час СЛР у цій ситуації?
a. Проведення дефібриляції енергією 8 Дж/кг
b. Проведення дефібриляції енергією 1Дж/кг
c. Проведення кардіоверсії енергією 1 Дж/кг
*d. Проведення дефібриляції енергією 4 Дж/кг
e. Проведення кардіоверсії енергією 4 Дж/кг

23. У чоловіка віком 23 роки після ДТП виявлено переломом правої стегнової кістки в середній третині. Лікар екстреної (швидкої) медичної допомоги наклав тракційну шину Дітеріхса. З якою метою лікар здійснив цю маніпуляцію?
a. З метою відновлення фізіологічного положення кінцівки
b. Попередження жирової емболії кістковим мозком
c. Щоб кінцівка не заважала при транспортуванні
*d. Попередження травмування судин, нервів та м'яких тканин
e. Зменшення больових відчуттів у потерпілого

24. Унаслідок вибуху на хімічному заводі є загиблі та поранені, понад 50 осіб з опіками, механічними травмами та отруєннями. Укажіть основні елементи, які передбачає лікувально-евакуаційне забезпечення населення у цьому разі.
a. Надання медичної допомоги, евакуацію, ізоляцію
b. Сортування, евакуацію, лікування
c. Сортування, відновлення, рятування
*d. Сортування, надання медичної допомоги, евакуацію
e. Ізоляцію, рятування, відновлення

25. Бригада екстреної (швидкої) медичної допомоги прибула на виклик з приводу утоплення 5 осіб, що евакуювалися за допомогою катера. У 3 із них виникло утоплення та була проведена успішна серцево-легенева реанімація. Із наявних симптомів: виражена задишка у стані спокою, ціаноз, пінисте мокротиння та загальна слабкість. Який вид утоплення виник у пацієнтів?
a. Асфіктичний
b. Блідий
c. Синкопальний
*d. Справжній
e. Гіпервентиляційний

26. Який "золотий стандарт" діагностики ТЕЛА?
a. Спірографію
*b. Комп'ютерна томографічна ангіографія
c. Бронхоскопію
d. УЗД серця
e. Рентгеноскопія органів грудної клітки

27. Під час медичного сортування виявлено, що потерпілий не може самостійно пересуватися, не співпрацює з медичним персоналом, дезорієнтований, ЧД - 30/хв, пульс на периферіях визначається. До якої сортувальної групи належить пацієнт?
a. Зеленої
*b. Червоної
c. Жовтої
d. Чорної
e. Фіолетової

28. Пацієнт доставлений до приймального відділення лікарні без свідомості. Під час огляду виявлено: за шкалою ком Глазго - 4 бали з відсутністю реакції на подразники, широкими зіницями та вираженим пригніченням дихання. Які першочергові дії має виконати лікар у цьому разі?
a. Допоміжна вентиляція мішком "Амбу"
b. Потрійний прийом Сафара
*c. Інтубація трахеї та ШВЛ
d. Трахеотомія
e. Конікотомія

29. Які критерії включає алгоритм START при сортуванні постраждалих під час масових надходжень?
a. Швидкий огляд потерпілого, результати лабораторних та інструментальних досліджень
b. Стан притомності, наявність та частота дихання, стан перфузії, результати лабораторних досліджень
*c. Стан притомності, наявність та частота дихання, стан перфузії
d. Стан притомності, стан перфузії, результати лабораторних досліджень
e. Стан притомності, наявність та частота дихання, стан перфузії, результати інструментальних досліджень

30. Який алгоритм первинного огляду потерпілого використовується на місці ДТП?
a. Шкала APACHE
*b. СABCDE
c. Шкала AVPU
d. Шкала SOFA
e. Шкала ком Глазго

31. При обстеженні пацієнтки віком 24 роки зі скаргами на ниючий біль у животі, загальну слабкість, запаморочення та сонливість з'ясували, що загальний стан задовільний, основні показники життєдіяльності в межах норми. Згідно зі збором анамнезу за схемою SAMPLE, відомо про скарги, відсутність алергії, постійний прийом медикаментів (фолієвої кислоти), останній прийом їжі - 3 год тому, причина виникнення болю в животі невідома. Які додаткові опитування необхідно провести для повноцінного збору анамнезу за шкалою SAMPLE?
*a. З'ясувати, чи вона не є вагітною, виявити супутні (перенесені) захворювання, травми
b. Зібрати інфекційний анамнез дитячого віку
c. Зібрати загальний алергологічний анамнез
d. З'ясувати місце роботи пацієнтки та вплив шкідливих факторів
e. З'ясувати, коли було останнє вживання їжі або напоїв

32. Які ознаки характерні для гіперкаліємії та реєструється на ЕКГ-моніторі при краш-синдромі?
a. Вузькі комплекси QRS (більш ніж 0,12 с), відсутність Р-хвиль, наявність пікових Т-хвиль
b. Випадіння комплексів QRS, наявність пікових Т-хвиль
*c. Широкі комплекси QRS (більш ніж 0,12 с), відсутність Р-хвиль, наявність пікових Т-хвиль
d. Вузькі комплекси QRS (більш ніж 0,12 с), надшлуночкові екстрасистоли, тахікардія
e. Бігеменія, відсутність Р-хвиль, наявність пікових Т-хвиль

33. Укажіть вид травми, яка включає декілька пошкоджень у межах однієї анатомо-функціональної ділянки.
*a. Множинна
b. Ізольована
c. Комбінована
d. Поєднана
e. Травматизм

34. Жінку віком 45 років шпиталізовано до лікарні після ДТП. Об'єктивно спостерігається: свідомість - ступор, пульс - 66/хв, АТ - 160/90 мм рт. ст., анізокорія, мимовільні рухи в лівих кінцівках обмежені. Сухожильні рефлекси S>D, симптом Бабінського ліворуч, ригідність м'язів потилиці, позитивний симптом Керніга. На краніограмах - перелом правої тім'яної кістки, ліквор - із домішками крові. Який вид черепно-мозкової травми у пацієнта?
*a. Забій головного мозку
b. Забій м'яких тканин голови
c. Дифузне аксональне ураження головного мозку
d. Стиснення головного мозку
e. Струс головного мозку

35. Хлопчика, що хворіє на цукровий діабет протягом 10 років, шпиталізовано у зв'язку зі швидким погіршенням стану: загальна слабкість, поліурія, полідипсія, нудота, блювання, загальмованість, сонливість. Спостерігається: дихання Куссмауля, запах ацетону у видихнутому повітрі. У сечі наявна значна кількість цукру та кетонових тіл. Яке ускладнення цукрового діабету, найімовірніше, виникло у пацієнта?
a. Гіпоглікемічна кома
b. Гіперглікемічна кома
c. Печінкова кома
*d. Кетоацидотична кома
e. Лактоацидотична кома

36. Який основний патогенетичний механізм розвитку шоку в дітей?
a. Зниження скоротливості міокарда
b. Гіповолемія
*c. Порушення перфузії тканин
d. Коагулопатія
e. Травма

37. У десятирічного хлопчика із діагнозом: бронхіальна астма з інтермітуючим перебігом, відзначається напад задухи середнього ступеня тяжкості. Якому препарату слід надати перевагу на початковому етапі невідкладної терапії?
a. Інталу
*b. Сальбутамолу
c. Норадреналіну
d. Фліксотиду
e. Адреналіну

38. До відділення інтенсивної терапії шпиталізовано дитину віком 14 років із масою тіла 48 кг у непритомному стані із судомами, що тривають. Забезпечено прохідність дихальних шляхів та внутрішньовенний доступ. Яку максимальну разову внутрішньовенну дозу діазепаму необхідно призначити дитині в цьому разі?
a. Діазепам можна застосовувати тільки після 16 років
b. 5 мг
c. 24 мг
d. 12 мг
*e. 10 мг

39. Який антидот необхідно застосувати під час отруєння грибами , що містять фалоідини і аманітини (бліда поганка)?
*a. Бензилпеніцилін
b. Натрію тіосульфат
c. Прозерин
d. Налоксон
e. Атропін

40. Яку функцію виконує лідер бригади, що першою прибула на місце події з масовим ураженням людей?
a. Відповідального за вчасне прибуття додаткових служб
b. Відповідального за транспорт
c. Сортувальника
*d. Медичного координатора
e. Відповідального за розгортання медичного пункту

41. Укажіть критичне раннє ускладнення краш-синдрому.
a. Сепсис
b. Ниркова недостатність
*c. Гіперкаліємія
d. Поліорганна недостатність
e. Коагулопатія

42. У жінки віком 27 років із синдромом подовженого інтервалу QT виник пароксизм шлуночкової тахікардії типу пірует. Який препарат необхідно ввести у цьому разі?
a. Лідокаїн
b. Аміодарон, прокаїнамід
c. Метопролол
*d. Магнію сульфат
e. Ізопреналін

43. До відділення інтенсивної терапії шпиталізовано пацієнта віком 43 роки з діагнозом: перелом правої стегнової кістки. Із анамнезу відомо: пацієнтка впродовж 3-х місяців приймає варфарин 5 мг/добу. Об'єктивно спостерігається: свідомість за ШКГ - 15 балів, ЧД - 18/хв, SpO_2 - 98% при самостійному диханні з інсуфляцією кисню зі швидкістю потоку 3 л/хв, АТ - 135/90 мм рт. ст., ЧСС - 106/хв, Hb - 90г/л, еритроцити - 2,8·10^12/л, МНО - 3,5, ПТІ - 40%. Яка тактика лікаря на ранньому госпітальному етапі?
a. Транексамова кислота 2 г/добу, трансфузія еритроцитарного компоненту крові
b. Транексамова кислота 2 г/добу, кальцію хлорид 1000 мг
c. Транексамова кислота 3 г/добу
d. Тромбоконцентрат, транексамова кислота 3 г/добу
*e. Вітамін К, концентрат протромбінового комплексу

44. Який показник не враховується під час оцінки стану за шкалою Апгар?
a. Частота скорочень серця
*b. Температура тіла
c. Колір шкіри
d. М’язовий тонус
e. Стан зовнішнього дихання

45. Чоловік віком 37 років під час їжі раптово підвівся на ноги схопившись за шию. У нього розвинулися напад кашлю та задишка, ціаноз шкірних покривів. Діагностовано стороннє тіло дихальних шляхів. Яку невідкладну допомогу потрібно надати пацієнтові у цьому разі?
*a. Прийом Геймліха
b. Потрійний прийом Сафара
c. Прекардіальний удар
d. Штучна вентиляція легень
e. Закритий масаж серця

46. Пацієнтці після зупинки кровообігу проводиться серцево-легенева реанімація, після виконання електричної дефібриляції на ЕКГ-моніторі з'явилися ознаки відновлення синусового ритму, проте пульсація на сонних та стегнових артеріях відсутні. Які подальші дії має виконати лікар?
a. Ретельно виміряти артеріальний тиск
b. Ввести в/в 1 мг адреналіну
*c. Продовжити масаж серця та штучну вентиляцію легень
d. Повторити розряд дефібрилятора
e. Припинити реанімаційну акцію

47. Як розрахувати ЦПР (центральний перфузійний тиск) при закритій черепномозковій травмі?
a. ЦПТ = систолічний тиск + 1/3 пульсового
b. ЦПТ = діастолічний тиск – внутрішньочеревний тиск
c. ЦПТ = систолічний тиск + 1/2 пульсового
*d. ЦПТ = середній артеріальний тиск – внутрішньочерепний тиск
e. ЦПТ = середній артеріальний тиск + 1/2 пульсового

48. Чоловік віком 40 років під час споживання шашлику раптово вибіг із-за столу, почав метушитися обхоплювати себе руками за шию. На запитання присутніх відповісти нічого не може, при вдиху відзначається інспіраторна задишка. Друзі розпочали проводити прийоми Геймліха, однак звільнити дихальні шляхи від стороннього тіла не вдалося. Потерпілий різко зблід, почав втрачати свідомість. Яка подальша тактика?
a. Негайно провести інтубацію трахеї
b. Негайно провести трахеостомію
c. Дістати стороннє тіло пальцями
*d. Негайно провести конікотомію
e. Негайно ввести ларингеальну маску

49. Бригада екстреної (швидкої) медичної допомоги транспортує пацієнта з гострим коронарним синдромом. Лікар раптово помітив, що пацієнт не реагує на подразники. На ЕКГ-моніторі ритм, який може дати пульс. Укажіть першочергові дії лікаря?
a. Ввести гліцерил тринітрат 0,4 мг сублінгвально
b. Ввести 1 мг адреналіну в/в
c. Провести негайну дефібриляцію
*d. Перевірити пульс на сонній артерії
e. Розпочати інфузійну терапію

50. Дитина через 30 хвилин після початку гри в теніс раптово втратила свідомість. В анамнезі: інсулінозалежний цукровий діабет, тяжка форма. Об'єктивно спостерігається: шкіра волога, тонус м'язів кінцівок підвищений. Пульс - 80/хв, ритмічний. АТ - 110/70 мм рт. ст. ЧД - 28/хв, ритмічне. Менінгеальні симптоми відсутні. Який патологічний стан виник у дитини?
a. Діабетична кетоацидотична кома
b. Гіперглікемічна кома
c. Діабетична гіперосмолярна кома
d. Лактацидотична кома
*e. Гіпоглікемічна кома

51. Пацієнту під час серцево-легеневої реанімації проведено інтубацію трахеї. Яким стане співвідношення компресій та штучних вдихів?
*a. Кожну 6-ту секунду, асинхронно
b. 30:2
c. 15:2
d. 3:1
e. 5:1

52. Потерпілий на підприємстві отримав термічний опік ІІ ступеня тяжкості, уражено 20% поверхні тіла. Госпіталізація на який рівень надання комбустіологічної допомоги показана?
a. -
b. На перший рівень
c. На третій рівень
d. Амбулаторне лікування під наглядом лікаря-хірурга або лікаря-комбустіолога
*e. На другий рівень

53. Під час проведення СЛР у дитини 8 років, якою буде енергія першого розряду для дефібриляції у разі наявності на моніторі фібриляції шлуночків або шлуночкової тахікардії без пульсу?
a. 1 Дж/кг
b. 0,5 Дж/кг
*c. 4 Дж/кг
d. 6 Дж/кг
e. 2 Дж/кг

54. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яку першочергову дію має виконати лікар під час СЛР у цій ситуації?
a. Внутрішньовенне введення атропіну
b. Відновлення прохідності дихальних шляхів
c. Внутрішньовенне введення адреналіну
d. Зовнішній масаж серця
*e. Електричну дефібриляцію

55. У шестимісячної дитини під час огляду спостерігається: виражена дихальна недостатність, синюшний носогубний трикутник у спокої, значні виділення з носа, підвищення температури тіла до субфебрильних цифр. Дитина неспокійна, плаче, спостерігалось апное протягом 4 с. Сатурація - 87%, ЧД - 40/хв,  допоміжна участь мускулатури в акті дихання. Яка тактика лікаря в цьому разі?
a. Забезпечення нейтрального положення голови, подача кисню через маску
*b. Санація ВДШ, налагодження подачі кисню
c. Постановка носових канюль, налагодження подачі кисню
d. Негайно ввести парацетамол для зняття жару
e. Помістити дитину під кисневий ковпак

56. Під час проведення розширених реанімаційних заходів у пацієнта визначалося п'ять дефібриляційних ритмів поспіль. Яке дозування аміодарону необхідно ввести після п'ятої послідовної дефібриляції?
*a. 150 мг в/в
b. 600 мг в/в
c. 900 мг в/в
d. 450 мг в/в
e. 300 мг в/в

57. Який діапазон балів за шкалою ком Глазго необхідний для постановки діагнозу: кома?
a. 0
b. 10-15
*c. 3-8
d. 9-10
e. 0-2

58. До жінки віком 57 років викликали бригаду екстреної (швидкої) медичної допомоги. Зранку, на тлі повного благополуччя, виник сильний біль в правій половині грудної клітки, з'явилась задишка. Об'єктивно спостерігається: ЧД – 30/хв, грудна клітка - асиметрична, перкуторно - тимпаніт праворуч, аускультативно - відсутність дихальних шумів з правого боку. Із анамнезу відомо, що 5 років тому лікувався з приводу туберкульозу легень. Який патологічний стан виник у пацієнта?
a. Патологічний перелом ребра праворуч
b. Забій грудної клітки
c. Гострий інфекційний плеврит
*d. Спонтанний пневмоторакс
e. Відкритий пневмоторакс

59. Унаслідок техногенної ядерної катастрофи, доставлено чоловіка 40 років до відділення інтенсивної терапії. У чоловіка скарги на помірно виражений головний біль, запаморочення, однократна блювота. Об'єктивно у потерпілого: ясна свідомість, орієнтується у місці та часі, шкіра звичайного кольору, пульс - 80/хв, тони серця звучні, АТ - 120/80 мм рт. ст., аускультативно - дихання везикулярне, температура тіла - 36,2^oС. Дані  індивідуального дозиметру дорівнюють 1,2 Гр.  Встановіть попередній діагноз?
a. Гостра променева хвороба ІІ  ступеня тяжкості
b. Гостра променева хвороба ІІІ  ступеня тяжкості
c. Гостра променева хвороба V ступеня тяжкості
*d. Гостра променева хвороба І ступеня тяжкості
e. Гостра променева хвороба IV  ступеня тяжкості

60. До відділення інтенсивної терапії шпиталізовано пацієнта віком 32 роки. Діагностовано: закритий перелом правого і лівого стегна, розрив селезінки. Об'єктивно спостерігається: свідомість за ШКГ - 14 балів, ЧД - 16/хв, SpO_2 - 98% при самостійному диханні з інсуфляцією кисню зі швидкістю потоку 5 л/хв, АТ - 80/50 мм рт. ст., ЧСС - 112/хв, Hb - 40г/л, еритроцити - 1,6г/л. Планується проведення масивної трансфузії компонентів крові. Який об'єм компонентів крові необхідно ввести потерпілому на ранньому госпітальному етапі?
a. Заміна 20% об'єму циркулюючої крові за 3-4 год
b. Трансфузія 5 одиниць протягом 24 год
*c. Заміна 50% об'єму циркулюючої крові за 3-4 год
d. Трансфузія 2 одиниць за 1 год
e. Заміна 25% об'єму циркулюючої крові за 3-4 год

61. Під час медичного сортування у потерпілого при обстеженні визначено стан свідомості за шкалою ком Глазго - 8 балів, пульс на периферійних судинах відсутній. До якої сортувальної групи слід перевести потерпілого?
*a. Червоної
b. Зеленої
c. Фіолетової
d. Жовтої
e. Чорної

62. Жінці віком 47 років зворотною причиною раптової зупинки серця є гіпоксія. Які дії має виконати лікар для усунення цього патологічного стану?
a. Відновити прохідність дихальних шляхів орофарингеальною трубкою, вентилювати на кожну 15 с, під'єднати 100%-ий кисень
b. Забезпечити оксигенотерапію 100%-им киснем 15 л/хв за допомогою нереверсивної маски
*c. Відновити прохідність дихальних шляхів складним надгортанним пристроєм або інтубація, вентилювати на кожну 5 с, під'єднати 100%-ий кисень
d. Забезпечити оксигенотерапію 100%-им киснем 15 л/хв за допомогою назальних канюль
e. Вентилювати за показниками капнографа, дотримуючись 35-45 мм рт. ст.

63. До потерпілого внаслідок електротравми викликано бригаду екстреної (швидкої) медичної допомоги . Під час огляду спостерігається: пацієнт непритомний, самостійне дихання та пульс відсутні. Негайно розпочато проведення серцево-легеневої реанімації. На кардіомоніторі - фібриляція шлуночків. Проведено 2 дефібриляції. Під час третьої переоцінки ритму - фібриляція шлуночків. Якою буде подальша тактика бригади екстреної (швидкої) медичної допомоги?
a. Епінефрин 1 мг в/в, електрична кардіоверсія
b. Епінефрин 1 мг в/в, аміодарон 600 мг в/в
c. Продовжувати серцево-легеневу реанімацію
d. Електрична дефібриляція і продовження серцево-легеневої реанімації
*e. Електрична дефібриляція, епінефрин 1 мг в/в, аміодарон 300 мг в/в

64. Які показники включає трикутник педіатричної оцінки?
*a. Зовнішній вигляд, дихання, кровообіг
b. Частота серцевих скорочень, дихання, колір шкіри
c. Свідомість, частота серцевих скорочень, колір шкіри
d. Артеріальний тиск, частота серцевих скорочень, колір шкіри
e. Свідомість, частота серцевих скорочень, артеріальний тиск

65. У чоловіка віком 46 років на ЕКГ-моніторі діагностована фібриляція шлуночків. Які першочергові реанімаційні заходи необхідно надати пацієнту?
a. Введення аміодарону
*b. Електричну дефібриляцію
c. Введення допаміну
d. Введення лідокаїну гідрохлориду
e. Введення епінефрину гідрохлориду

66. Бригада екстреної (швидкої) медичної допомоги транспортує чоловіка віком 42 роки до лікарні, який з метою суїциду випив 50 г хлорофосу, розвівши його в склянці з водою. Стан пацієнта різко погіршився: виникла брадикардія - 42/хв, слинотеча, сльозотеча, над легенями вологі поодинокі різнокаліберні хрипи. Який лікарський засіб необхідно застосувати, щоб стабілізувати стан пацієнта?
a. Хлористий кальцій 10%
*b. Атропін сульфат 0,1%
c. Еуфілін 2,4%
d. Епінефрину 0,1%
e. Фізіологічний розчин 0,9%

67. Пацієнт знаходиться в стані клінічної смерті, на ЕКГ-моніторингу визначається фібриляція шлуночків. Укажіть, який антиаритмічний засіб і після якої неуспішної спроби дефібриляції доречно застосувати.
*a. Аміодарон, після третьої неефективної спроби
b. Аміодарон, після першої неефективної спроби
c. Лідокаїн, після першої неефективної спроби
d. Метопролол, після третьої неефективної спроби
e. Метопролол, після другої неефективної спроби

68. Який відсоток кисню необхідно дати пацієнту під час проведення серцево-легеневої реанімації?
a. 50% кисню
b. Вентилювати необхідно атмосферним повітрям
c. 40% кисню
*d. Максимально можливий відсоток кисню
e. 80% кисню

69. До відділення інтенсивної терапії шпиталізовано пацієнта віком 59 років. Діагностовано: правобічний гемоторакс (1000 мл), закритий перелом правого стегна. Геморагічний шок II ступеня. Об'єктивно спостерігається: свідомість за ШКГ - 15 балів, ЧД - 26/хв, SpO_2 - 95% при самостійному диханні з інсуфляцією кисню зі швидкістю потоку 6 л/хв, АТ - 90/55 мм рт. ст., ЧСС - 120/хв, Hb - 65г/л, еритроцити - 2,1·10^12/л. Яке співвідношення компонентів крові необхідно ввести потерпілому на ранньому госпітальному етапі?
*a. Еритроцитарний компонент крові та плазма свіжозаморожена у співвідношенні 1:1
b. Еритроцитарний компонент крові та плазма свіжозаморожена у співвідношенні 3:1
c. Еритроцитарний компонент крові та плазма свіжозаморожена у співвідношенні 1:3
d. Еритроцитарний компонент крові та плазма свіжозаморожена у співвідношенні 2:2
e. Еритроцитарний компонент крові та плазма свіжозаморожена у співвідношенні 1:2

70. Який патологічний тип дихання розвивається у пацієнтів під час діабетичної (кетоацидотичної) коми?
a. Брадипное
b. Тахіпное
c. Біота
d. Чейн-Стокса
*e. Куссмауля

71. Який об'єм інфузійної терапії кристалоїдами необхідно ввести дитині під час анафілаксії?
a. 30 мл/кг
*b. 10 мл/кг
c. 500-1000 мл
d. 100 мл/кг
e. 50 мл/кг

72. Чоловік віком 78 років доставлений бригадою екстреної (швидкої) медичної допомоги у відділення реанімації та інтенсивної терапії через 30 хвилин після раптового виникнення порушення мовлення та слабкості у правій верхній та нижній кінцівках. Під час огляду виявлено параліч та гіперестезію правої сторони, позитивний симптом Бабінського праворуч, нерозбірливе мовлення. На комп'ютерній томографії голови показує гіперденсивність лівої середньої мозкової артерії та відсутність ознак внутрішньочерепної кровотечі. Стан пацієнта швидко покращується після початку фармакотерапії, а слабкість повністю зникає. Який із нижченаведених препаратів, найімовірніше, був застосований?
a. Варфарин
*b. Альтеплаза
c. Ривароксабан
d. Гепарин
e. Празугрель

73. Хлопчик народився в стані важкої асфіксії. ЧСС - 80/хв, дихання аритмічне, поодинокі дихальні рухи, дифузний ціаноз шкіри, знижений тонус м'язів. Лікар вирішив приступити до реанімаційних заходів. Яке положення повинна займати голова новонародженої дитини під час надання первинних реанімаційних заходів?
a. Голова повернута вправо
b. Голова нахилена вперед
c. Голова повернута вліво
d. Голова сильно закинута назад
*e. Голова злегка закинута назад

74. Жінка віком 27 років годину тому послизнулася на вулиці і впала лівим боком на бордюр. Самостійно прийшла додому, але стан погіршувався і чоловік викликав бригаду екстреної (швидкої) медичної допомоги. Під час огляду лікаря пацієнтка притомна, шкірні покриви бліді, вологі, холодні. Пульс на променевій артерії не визначається. АТ - 80/40 мм рт. ст. ЧСС - 120/хв. Дихання везикулярне над усією поверхнею грудної клітки. ЧД - 18/хв. Який патологічний стан виник у пацієнтки?
a. Забій грудної клітки
*b. Внутрішня кровотеча, геморагічний шок
c. Спонтанний пневмоторакс
d. Перелом тазу
e. Закрита черепно-мозкова травма

75. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 70/35 мм рт. ст., аускультативно - над легенями дихання везикулярне, без хрипів, сатурація - 93%, свідомість пригнічена (13 балів за шкалою ком Глазго), комплекси QRS на ЕКГ регулярні, тривалістю 0,06 с. З чого розпочати лікування дитини?
*a. Електричної кардіоверсії
b. В/в введення аміодарону
c. В/в введення верапамілу
d. Вагусних маневрів
e. В/в введення сульфату магнію

76. Під час виконання протоколу розширених заходів реанімації, один із рятувальників помітив різке підняття PetCO_2. Про що це може свідчити ?
a. Некоректне проведення вентиляції
b. Неефективне проведення компресій грудної клітки
c. Прогностично неблагоприємна ознака з відновлення спонтанного кровообігу
d. Зміщення інкубаційної трубки в правий бронх
*e. Відновлення спонтанного кровообігу

77. Укажіть складники, що входять до алгоритму збору анамнезу SAMPLE)
a. Симптоми, алергія, прийом ліків, попередня історія хвороб, останнє споживання їжі/рідини
b. Симптоми, алергія, попередня історія хвороб, останнє споживання їжі/рідини, фактори зовнішнього середовища
c. Симптоми, прийом ліків, попередня історія хвороб, останнє споживання їжі/рідини, фактори зовнішнього середовища
*d. Симптоми, алергія, прийом ліків, попередня історія хвороб, останнє споживання їжі/рідини, фактори зовнішнього середовища
e. Алергія, прийом ліків, попередня історія хвороб, останнє споживання їжі/рідини, фактори зовнішнього середовища

78. У чоловіка віком 85 років раптово з'явився біль у грудній клітці, задишка, покашлювання. Об'єктивно спостерігається: здуття шийних вен, у легенях визначається коробковий перкуторний звук, у нижніх відділах з правого боку - притуплення, акцент ІІ тону над легеневою артерією. На обох ногах - варикозна хвороба вен нижніх кінцівок. У нижній третині стегна правої ноги припухлість, відзначається локальна гіперемія. Рентгенографічно: у нижній частині правої легені - затемнення. Яке ускладнення, найбільш вірогідно, виникло у пацієнта?
a. Астматичний стан
b. Пневмоторакс
c. Пневмонія
*d. Тромбоемболія легеневої артерії
e. Інфаркт міокарда

79. Чоловіка віком 35 років після травми грудної клітки шпиталізовано у тяжкому стані. Об'єктивно спостерігається: порушення свідомості, АТ - 80/40 мм рт. ст., пульс аритмічний 100-120/хв, тони серця не прослуховуються, ціаноз, аускультативно дихання ліворуч відсутнє, наявна асиметрія грудної клітки, тимпаніт, девіація трахеї вправо. Який патологічний стан у пацієнта?
*a. Напружений пневмоторакс ліворуч
b. Перелом груднини
c. Гемоторакс ліворуч
d. Інфаркт міокарда
e. Забій головного мозку

80. До відділення інтенсивної терапії шпиталізовано пацієнта віком 37 років. Діагностовано: правобічний гемоторакс (крововтрата - 1000 мл), закритий перелом лівої стегнової кістки, травматичний шок II ст. Об'єктивно спостерігається: свідомість за ШКГ - 14 балів, ЧД - 28/хв, SpO_2 - 94% при самостійному диханні з інсуфляцією кисню зі швидкістю потоку 8 л/хв, АТ - 80/50 мм рт. ст., ЧСС - 116/хв, Hb - 70г/л, еритроцити - 2,2·10^12/л. Що повинна включати інтенсивна терапія контролю пошкоджень?
a. Профілактика гіпертермії і метаболічного алкалозу
b. Профілактика синдрому жирової емболії
*c. Профілактика й усунення летальної тріади
d. Профілактика гіпертермії, гіперкоагуляції та алкалозу
e. Профілактика венозного тромбоемболізму

81. У жінки віком 46 років, незважаючи на проведену дезінтоксикаційну терапію з приводу отруєння етиленгліколем, уже другу добу спостерігаються: анурія, добовий діурез <50 мл, пастозність обличчя, калій плазми крові - 7,5 ммоль/л, наявні екстрасистоли на ЕКГ. Який із методів еферентної терапії буде ефективним по щодо елімінації калію з плазми?
*a. Діалізний
b. Фільтраційний
c. Гравітаційний
d. Сорбційний
e. Перфузійний

82. Чоловіку віком 67 років проводяться розширені реанімаційні заходи. Із анамнезу відомо, що пацієнт проходить сеанси гемодіалізу. Рівень калію в плазмі крові становить 7 ммоль/л. Який препарат та в якому дозуванні необхідно ввести пацієнту з кардіопротективною дією?
a. Лідокаїн 1 мг/кг в/в
*b. Кальцію глюконат 10% 30 мл
c. Адреналін 0,1% 1 мл в/в
d. Магнію сульфат 2 г в/в
e. Аміодарон 150 мг

83. Чоловіку віком 49 років із відновленням спонтанного кровообігу, у якого зворотною причиною раптової зупинки кровообігу була гіповолемія, проводиться інфузійна терапія. При повторному огляді аускультативно - вологі хрипи, частота дихання - 4 за 10 сек, синусова тахікардія на моніторі, АТ - 80/40 мм рт. ст. Які подальші дії в наданні допомоги цьому пацієнту?
a. Зменшити дозу інфузії
b. Інгаляційно дати сальбутамол
c. Ввести препарати нітрогліцерину
d. Ввести норадреналін в/в
*e. Припинити проведення інфузійної терапії

84. Які дії насамперед має виконати лікар пацієнту із зареєстрованою на ЕКГ асистолією?
a. Інфузію поліглюкіну
b. Введення \beta-адреноблокаторів
c. Внутрішньовенне введення гідрокарбонату натрію
*d. Закритий масаж серця
e. Введення кортикостероїдів

85. Які ліки є альтернативними, за неможливості ввести аміодарон, при фібриляції шлуночків, під час проведення розширених реанімаційних заходів?
a. Новокаїнамід
*b. Лідокаїн
c. Дигоксин
d. Соталол
e. Норадреналін

86. У чоловіка з цукровим діабетом поступово з'явилися почуття голоду, загальна слабкість, гіпергідроз, психомоторне збудження, втрата свідомості. АТ - 130/80 мм рт. ст., тахікардія. Яке лабораторне дослідження необхідно першочергово провести у цьому разі?
a. Загальний аналіз сечі
b. Загальний аналіз крові
*c. Визначення вмісту глюкози крові
d. Комп'ютерна томографія головного мозку
e. Люмбальна пункція

87. Які ритми належать до недефібриляційних при зупинці кровообігу в педіатрії відносяться?
a. Асистолія, безпульсова шлуночкова тахікардія, брадикардія <60/хв
b. Фібриляція шлуночків, безпульсова шлуночкова тахікардія
c. Асистолія, безпульсова електрична активність, фібриляція шлуночків
d. Фібриляція шлуночків, фібриляція предсердь
*e. Асистолія, безпульсова електрична активність, брадикардія <60/хв

88. Чоловік віком 52 роки лікується амбулаторно з приводу негоспітальної пневмонії. На фоні нападу кашлю виник біль у грудній клітці ліворуч. Об'єктивно спостерігається: АТ - 130/90 мм рт. ст., пульс - 90/хв. Під час аускультації відсутні дихальні шуми з лівого боку. З анамнезу відомо, що у пацієнта часті пневмонії. Який патологічний стан призвів до погіршення стану пацієнта?
a. Ятрогенний пневмоторакс
b. Перелом ребер з лівого боку
c. Посттравматичний пневмоторакс
d. Розрив абсцесу легені
*e. Спонтанний (вторинний ) пневмоторакс

89. У п'ятирічної дитини діагностовано анафілаксію. Яку дозу епінефрину необхідно ввести пацієнтці?
*a. 150 мкг в/м
b. 300 мкг в/м
c. 200 мкг в/м
d. 100 мкг в/м
e. 500 мкг в/м

90. У дворічної дитини після отруєння таблетками "від мігрені" визначається загальмованість, брадикардія, A-V блокада, артеріальна гіпотензія, бронхоспазм. Який препарат необхідно призначити пацієнтці для лікування?
a. Серцеві глікозиди
b. Допамін
c. Норадреналін
*d. Атропіну сульфат
e. Добутамін

91. Одинадцятирічна дівчинка спекотної погоди раптово поскаржилася на слабкість, пульсуючий головний біль, нудоту, було однократне блювання. Об'єктивно спостерігається: кінцівки теплі, гіперемія обличчя, рясне потовиділення та порушення координації, пульс до 100/хв, ритмічний, температура тіла - 38^oС. Яка оптимальна тактика екстреної (швидкої) медичної допомоги?
a. Парацетамол в/в+ібупрофен+фізичні методи
b. Парацетамол в/в крапельно
*c. Фізичні методи охолодження
d. Метамізол натрію в/м
e. Ібупрофен 200 мг всередину одноразово

92. У жінки віком 52 роки, яка хворіє на епілепсію, розвинувся великий судомний напад тривалістю 2 хв. Через 3 хв після нападу свідомість не відновилася, виникли повторні тоніко-клонічні судоми. Яка тактика надання допомоги на догоспітальному етапі?
a. Пульсоксиметрія, тіопентал натрію 5 мг/кг в/в
*b. Забезпечити прохідність дихальних шляхів, оксигенотерапія, діазепам 0,3 мг/кг в/в
c. Забезпечити прохідність дихальних шляхів, оксигенотерапія, кетамін 2 мг/кг в/в
d. Оцінити перфузію, діазепам 0,1 мг/кг в/в
e. Забезпечити прохідність дихальних шляхів, оксигенотерапія, пропофол 1,5мг/кг в/в

93. До відділення інтенсивної терапії шпиталізовано пацієнта віком 34 роки. Діагностовано: розрив селезінки (крововтрата - 2000 мл). Геморагічний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 95% при самостійному диханні з інсуфляцією кисню зі швидкістю потоку 7 л/хв, АТ - 70/40 мм рт. ст., ЧСС - 126/хв, Hb - 55г/л, еритроцити - 1,5г/л. У пацієнта: група крові В (III) Rh (-). На станції переливання крові еритроцитарних компонентів крові В (III) Rh (-) немає. Яка тактика лікаря на ранньому госпітальному етапі?
a. Трансфузія еритроцитарних компонентів крові А (II) Rh (-)
b. Трансфузія еритроцитарних компонентів крові AB (IV) Rh (-)
c. Трансфузія еритроцитарних компонентів крові О (I) Rh (+), дексаметазон 8 мг
*d. Трансфузія еритроцитарних компонентів крові О (I) Rh (-)
e. Трансфузія еритроцитарних компонентів крові AB (IV) Rh (+)

94. Яким антисептиком необхідно обробити ділянку навколо рани при пораненні?
a. Розчином перекису водню
b. 90%-им розчином етилового спирту
c. 40%-им розчином етилового спирту
*d. 70%-им розчином етилового спирту
e. Розчином фурациліну

95. За якою шкалою визначається стан свідомості пацієнта на догоспітальному етапі?
a. TRAUMA
b. SAMPLE
c. ETHANE
*d. AVPU
e. ATMIST

96. Яке лікування суправентрикулярної тахікардії із нестабільною гемодинамікою у дітей?
a. Негайна дефібриляція
b. Ввести допамін
*c. Негайна кардіоверсія
d. Ввести аміодарон
e. Ввести АТФ

97. У чоловіка віком 73 років на тлі гострого тромбофлебіту лівої стегнової вени з'явилися болі в правій половині грудної клітки, які посилюються при глибокому вдиху та кашлі, кровохаркання. Праворуч, у нижніх відділах, вислуховується шум тертя плеври. Який патологічний стан виник у пацієнта?
a. Правосторонній сухий плеврит
b. Пневмонія
c. Правосторонній ексудативний плеврит
d. Правосторонній пневмоторакс
*e. Тромбоемболія легеневої артерії

98. Які показники визначать церебральний перфузійний тиск у дітей різних вікових груп?
a. Рівень калію та глюкози крові
b. рН та рівень глюкози крові
c. Рівень глюкози у крові та внутрішньочерепний тиск
*d. Середній артеріальний тиск та внутрішньочерепний тиск
e. Рівень лактату крові та внутрішньочерепний тиск

99. Пацієнту віком 72 роки констатовано раптову зупинку кровообігу та розпочато розширені реанімаційні заходи. Більше 40 хвилин реанімаційних заходів у пацієнта спостерігається стійка асистолія, усі зворотні причини раптової зупинки кровообігу виключені. Показник СО_2 нижче 10 мм рт. ст. Визначте подальшу тактику бригади екстреної (швидкої) медичної допомоги?
a. Проведення дефібриляції 120 Дж
b. Переривання реанімаційних заходів на декілька хвилин
*c. Припинення реанімаційних заходів
d. Проведення реанімаційних заходів упродовж 40 хв, зважаючи на стійку асистолію
e. Проведення електричної кардіоверсії

100. До відділення інтенсивної терапії шпиталізовано пацієнта віком 42 роки. Діагностовано: розрив селезінки (крововтрата - 2000 мл), закритий перелом лівої стегнової кістки, геморагічний шок II ступеня. Об'єктивно спостерігається: свідомість за ШКГ - 13 балів, ЧД - 22/хв, SpO_2 - 95% при самостійному диханні з інсуфляцією кисню зі швидкістю потоку 5 л/хв, АТ - 70/50 мм рт. ст., ЧСС - 126/хв, Hb - 55г/л, еритроцити - 1,5·10^12/л, МНО - 1,8, ПТІ - 60%, фібриноген - 1г/л. Яка тактика лікаря на ранньому госпітальному етапі?
*a. Проведення трансфузії донорської крові
b. Кріопреципітат 4 дози, транексамова кислота 3 г/добу
c. Трансфузія свіжозамороженої плазми
d. Транексамова кислота 3 г/добу, плазма свіжозаморожена
e. Концентрат протромбінового компексу, транексамова кислота 3 г/добу

101. У семирічної дитини спостерігається виражена слабкість, млявість, бліді шкірні покриви, набряки на нижніх кінцівках. Раптово втратила свідомість. Дихання спонтанне, ЧД - 18/хв, на ЕКГ-моніторі брадикардія з елевацією зубця Т.  Який патологічний стан виник у пацієнта?
a. Гіперглікемія
b. Гіпокаліємія
*c. Гіперкаліємія
d. Гіпоглікемія
e. Гіперкальціємія

102. У пацієнта після зупинки кровообігу проводять серцево-легеневу реанімацію. Під час накладання електродів дефібрилятора на ЕКГ-моніторі визначаються широкі комплекси QRS із частотою 20-30/хв, що не супроводжується наявністю пульсацій сонних та стегнових артерій. Які подальші дії має виконати лікар?
a. Виконати електричну дефібриляцію
*b. Продовжити СЛР та якнайшвидше ввести в/в 1мг епінефрину
c. Ввести в/в 500 мкг атропіну сульфату
d. Ввести в/в 300 мг аміодарону
e. Припинити реанімаційні заходи

103. Новонароджена дівчинка від других передчасних пологів, із гестаційним віком 33-34 тижні, масою тіла 2000 г. Об'єктивно спостерігається: дихання відсутнє, ЧСС - 60/хв, виражений генералізований ціаноз, на подразники не реагує, реакція зіниць на світло слабко виражена. Які дії насамперед має виконати лікар?
a. Провести тактильну стимуляцію
b. Забезпечити тепловий режим
*c. Розпочати реанімаційні заходи
d. Розпочати інфузійну терапію
e. Оцінити за шкалою Апгар

104. У жінки віком 35 рокiв шпиталізованої до приймального відділення, раптово виникла зупинка серцевої дiяльностi. На ЕКГ-моніторі реєструється фібриляція шлуночків. Негайно розпочато дефібриляцію. Укажіть силу першого розряду дефібрилятора.
a. 150 Дж монофазним дефібрилятором
b. 250 Дж біфазним дефібрилятором
c. 360 Дж біфазним дефібрилятором
*d. 150 Дж біфазним дефібрилятором
e. 200 Дж біфазним дефібрилятором

105. Із чого починається серцево-легенева реанімація у пацієнтів з обструкцією дихальних шляхів стороннім тілом на догоспітальному етапі?
a. Огляду ротової порожнини
b. 5-ти рятівних вдихів
c. Абдомінальних поштовхів
*d. Компресій
e. Вентиляцій

106. Бригада екстреної (швидкої) медичної допомоги прибула на місце ДТП. У водія одного з транспортних засобів виявлено садно на шиї та патологічне викривлення шийного відділу хребта. Виражена болючість у місці ураження. Яку допомогу потрібно надати потерпілому?
a. Знеболити місце ураження, допомогти потерпілому вийти з автомобіля та лягти на ноші
*b. Накласти жорсткий шийний комірець відповідного розміру та помістити потерпілого на тверду поверхню в положенні на спині
c. Положити потерпілого на тверді ноші, зафіксувати ременями та доправити каретою екстреної (швидкої) медичної допомоги до лікувального закладу
d. Утримуючи руками голову потерпілого, витягнути з автомобіля та положити на ноші в кареті екстреної (швидкої) медичної допомоги
e. Пропальпувати місце ураження та переконатися, чи немає крепітації, перед транспортуванням до лікувального закладу

107. Укажіть обсяг допомоги при черепно-мозковій травмі на догоспітальному етапі.
a. Транспортування пацієнта на жорстких ношах із піднятим ножним кінцем
b. Підтримання темпу діурезу не менше ніж 150 мл на год
c. Інфузійна терапія - 20 мл/кг/год
d. Призначення діуретиків
*e. Підтримання САТ на рівні 100 мм рт. ст. у молодих пацієнтів та 110 мм рт. ст. у пацієнтів похилого віку, сатурації не менше 90%, капнографії в межах 35-40 мм рт. ст.

108. Під час транспортування пацієнта віком 50 років із болем за грудниною на кардіомоніторі з'явився такий ритм: шлуночкова тахікардія. Яку дію повинен виконати медичний працівник?
*a. Перевірити пульс на сонній артерії за відсутності, провести дефібриляцію розрядом, передбаченим мануалом дефібрилятора
b. Провести дефібриляцію 200 Дж
c. Перевірити пульс на сонній артерії за відсутності, провести синхронізовану кардіоверсію з енергією розряду 150 Дж
d. Перевірити пульс на сонній артерії за відсутності, провести дефібриляцію розрядом 150 Дж
e. Провести дефібриляцію 150 Дж

109. У пацієнта після пункції і катетеризації підключичної вени значно погіршився загальний стан. Об'єктивно: задишка, SpO_2 - 78%, ЧСС - 120/хв, АТ - 80/50 мм рт. ст., діагностований напружений пневмоторакс на боці пункції. Які невідкладні дії має виконати лікар?
a. Негайно перевести пацієнта на ШВЛ і розпочати інфузію норадреналіну
b. Оксигенотерапію
c. Негайно перевести пацієнта на ШВЛ
*d. Провести пункцію і дренування плевральної порожнини на боці пневмотораксу
e. Інтубацію трахеї, оксигенотерапію

110. У пацієнта на ЕКГ-моніторі зареєстровано фібриляцію шлуночків та негайно проведено дефібриляцію розрядом 150 Дж. Які подальші дії лікаря?
a. Оцінити ритм та перевірити пульс
*b. Негайно розпочати СЛР 30:2
c. Провести повторну дефібриляцію 200 Дж без перерви
d. Виконати прекардіальний удар
e. Негайно ввести 1 мг адреналіну в/в

111. До травмованого внаслідок ДТП водія викликали бригаду екстреної (швидкої) медичної допомоги. Об'єктивно спостерігається: крепітація кісткових фрагментів ІІ-V ребер, шкіра обличчя - ціанотична, виражена емфізема на шиї та обличчі, вени на шиї напружені, дихання з лівого боку не вислуховується, тони серця - приглушені, АТ - 140/80 мм рт. ст. Який патологічний стан виник у пацієнта?
a. Відкритий пневмоторакс
b. Закритий пневмоторакс
c. Перелом груднини
d. Гемоторакс
*e. Перелом ребер і закритий пневмоторакс

112. До відділення інтенсивної терапії шпиталізовано пацієнта віком 24 роки. Діагностовано: перелом кісток тазу, закритий перелом правої стегнової кістки, травматичний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 6 л/хв, АТ - 85/55 мм рт. ст., ЧСС - 106/хв, Hb - 75г/л, еритроцити - 2,3·10^12/л. Які компоненти інтенсивної терапії контролю пошкоджень є доцільними на ранньому госпітальному етапі?
a. Ліберальний режим інфузійної терапії, максимально швидка зупинка кровотечі, кінцева хірургічна корекція пошкоджень
b. Ліберальний режим інфузійно-трансфузійної терапії
c. Максимально швидка зупинка кровотечі, кінцева хірургічна корекція пошкоджень
d. Ліберальний режим інфузійної терапії
*e. Активне зігрівання потерпілого, інфузійна терапія, раннє використання компонентів крові, рання корекція коагулопатії

113. У пацієнта віком 36 років множинні переломи ребер, гостра дихальна недостатність. Під час проведення інтубації трахеї та переходу на штучну вентиляцію легень спостерігається збільшення ціанозу, зниження артеріального тиску. Яка причина виникнення цього стану?
*a. Напружений пневмоторакс
b. Пневмонія
c. Тромбоемболія легеневої артерії
d. Ішемічний інсульт
e. Гіпертонічний криз

114. Працівник меблевої фабрики, працюючи за столярним станком, через необережність отримав різану рану плеча в середній третині із сильною кровотечею. Колега накладає турнікет з метою зупинки кровотечі. Яке правильне місце накладання турнікета в цьому разі?
*a. На 5-7 см вище ніж рана при знятому одязі
b. У середній третині плеча
c. Безпосередньо над радою, що кровить
d. Максимально високо на плечі
e. Нижче за рану на 5-7 см при знятому одязі

115. Пацієнт віком 27 років отримав сильний удар кермом автомобіля в живіт. Скаржиться на біль у ділянці пупка. Об'єктивно спостерігається: загальний стан тяжкий, шкіра бліда та волога. АТ - 90/50 мм рт. ст., пульс - 120/хв. Який найімовірніший діагноз?
*a. Геморагічний шок, внутрішня кровотеча
b. Забій передньої черевної стінки
c. Розрив порожнистих органів, перитоніт
d. Забій грудної клітки, перелом ребер
e. Стиснення внутрішніх органів

116. Що є альтернативним лікарським засобом аміодарону при протипоказах до його застосування?
*a. Лідокаїн
b. Дигоксин
c. Метапролол
d. Прокаїнамід
e. Магнію сульфат

117. До відділення інтенсивної терапії шпиталізовано жінку віком 64 років. Із анамнезу відомо: 20 хв. тому раптово втратила свідомість. Об'єктивно спостерігається: свідомість за ШКГ - 8 балів, лівобічна геміплегія, ЧД - 7/хв, SpO_2 - 85% при самостійному диханні з інсуфляцією кисню зі швидкістю потоку 8 л/хв, АТ - 160/110 мм рт. ст., ЧСС - 102/хв. Планується проведення комп'ютерної томографії головного мозку. Які першочергові заходи необхідно провести на ранньому госпітальному етапі?
a. Встановлення ларингеальної маски, ШВЛ мішком Амбу, транспортування для проведення нейровізуалізації
b. Стабілізацію стану впродовж 48 годин
c. Негайне транспортування пацієнтки для проведення нейровізуалізації
*d. Інтубацію трахеї, респіраторну підтримку, транспортування для проведення нейровізуалізації
e. Оксигенотерапію, транспортування для проведення нейровізуалізації

118. У пацієнта із травмою грудної клітки проводиться апаратна ШВЛ. На манометрі реєструється збільшення тиску на вдиху до 50 см вод. ст. Який патологічний стан виник у пацієнта?
*a. Розвиток пневмотораксу
b. Розвиток внутрішньочеревної кровотечі
c. Розвиток геморагічного шоку
d. Прогресування черепно-мозкової травми
e. Немає приводів для хвилювань, це нормальні параметри для вентиляції на етапі транспортування

119. До відділення інтенсивної терапії шпиталізовано пацієнта віком 62 роки. Діагностовано: розрив печінки (крововтрата - 1500 мл), закритий перелом обох кісток лівої гомілки. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 5 л/хв, АТ - 90/60 мм рт. ст., ЧСС - 116/хв, Hb - 60г/л, еритроцити - 2,0·10^12/л, МНО - 1,2, ПТІ - 80%, фібриноген - 0,8 г/л. Чим повинна бути доповнена гемостатична терапія?
a. Тромбоконцетрат
b. Концентрат протромбінового комплексу
c. Транексамова кислота 3 г/добу
d. Транексамова кислота 2 г/добу
*e. Кріопреципітат

120. У жінки віком 25 років після укусу бджоли через 20 хвилин розвинувся анафілактичний шок. Який препарат необхідно ввести насамперед?
a. Фамотидин
b. Норепінефрин
*c. Епінефрин
d. Дексаметазон
e. Димедрол

121. П'ятирічна дитина під час прийому їжі несподівано закашлялася, з'явилося утруднене дихання. Об'єктивно спостерігається: періодичний кашель, утруднений видих, відставання грудної клітки в акті дихання. Аускультативно вислуховується послаблене дихання над легенями праворуч, перкуторно - тимпаніт, рентгенологічно - зміщення органів середостіння вліво. Який метод лікування необхідно виконати пацієнту?
a. Протинабрякові ендоларингеальні інгаляції
b. Трахеотомія
c. Езофагоскопія
*d. Бронхоскопія, видалення стороннього тіла
e. Торакотомія

122. Яка кількість балів за шкалою ком Глазго необхідна для постановки діагнозу: кома І?
a. 3
*b. 8
c. 15
d. 10
e. 1

123. У жінки віком 52 роки після успішних реанімаційних заходів ЧСС - 36/хв, АТ - 80/50 мм рт. ст. Що необхідно призначити пацієнтці насамперед?
a. Ввести в/в 20 мг дексаметазону
b. Ввести в/в 150 мг аміодарону
*c. Атропіну сульфат в/в у дозі 500 мкг
d. Налагодити в/в інфузію адреналіну
e. Ретельний електрокардіографічний моніторинг

124. У відділення екстреної (швидкої) медичної допомоги надійшла дворічна дівчинка. Діагностовано раптову зупинку кровообігу, розпочато реанімаційні заходи та грудні компресії. Визначте правильну глибину натискання на грудну клітку пацієнта, враховуючи вікові особливості.
a. 1/5 передньо-заднього розміру грудної клітки
b. 1/4 передньо-заднього розміру грудної клітки
c. 1/6 передньо-заднього розміру грудної клітки
*d. 1/3 передньо-заднього розміру грудної клітки
e. 1/2 передньо-заднього розміру грудної клітки

125. При проведенні розширених реанімаційних заходів на ЕКГ-моніторі виявлено ритм, який може дати пульс. При оцінці: пульс на центральній артерії наявний, збігається з монітором, ЧСС - 140/хв, самостійне дихання відсутнє, SpO_2 - не визначається. Які наступні дії має виконати лікар?
a. Екстубувати пацієнта
*b. Вентиляція мішком АМБУ 1 раз на кожні 5 с
c. Подати кисень 100% через носові канюлі
d. Подати 100% кисень через нереверсивну маску
e. Відновити прохідність дихальних шляхів орофарингеальним повітроводом

126. Який критерій оцінки периферичної перфузії при проведенні медичного сортування за алгоритмом START дозволяє зарахувати постраждалого до "червоної" категорії?
a. <2 c
*b. >2 c
c. >30 c
d. >10 c
e. >5 c

127. Які ознаки вказують на наявність у потерпілого напруженого пневмотораксу?
a. Біль у грудній клітці, тахікардія
b. Ослаблення везикулярного дихання на стороні ураження
c. Розвиток підшкірної емфіземи
d. Виділення кров'янистого кольору пухирців повітря з рани
*e. Блискавично наростаюча задишка, порушення гемодинаміки, відхилення трахеї вбік

128. Який стан не належить до зворотних причин смерті?
a. Гіпокаліємія
*b. Внутрішньомозковий крововилив у стовбур головного мозку
c. Напружений пневмоторакс
d. Тромбоемболія легеневої артерії
e. Гіпоксія

129. Де проводиться перший етап медичного сортування?
a. На місці завантаження до евакуаційного транспорту
*b. Поряд з місцем виникнення надзвичайної ситуації, але на безпечній відстані від дії її факторів ураження
c. У приймальному відділенні лікувального закладу
d. Під час транспортування до лікувального закладу
e. Безпосередньо на місці виникнення надзвичайної ситуації

130. Семирічна дитина після перегріву на сонці пірнула у морську воду. Її витягнули з води через 4 хв. Шкіра бліда, самостійне дихання відсутнє, пульс на сонній артерії не визначається. Які невідкладні дії у цьому разі?
*a. Розпочати серцево-легеневу реанімацію
b. Виконати прекардіальний удар
c. Покликати батьків
d. Викликати екстрену (швидку) медичну допомогу
e. Знайти рятівника на пляжі

131. У жінки віком 30 рокiв, що надійшла до приймального відділення, раптово виникла зупинка серцевої дiяльностi. Медичною бригадою розпочато серцево-легеневу реанiмацiю, що триває 20 хв. Назвіть об'єктивну причину для припинення реанімаційних заходів.
a. Аспірація вмістом шлунка
b. Ціаноз шкіри верхніх кінцівок
*c. Поява ознак біологічної смерті
d. Ціаноз шкіри нижніх кінцівок
e. Перелом ребер та груднини

132. Бригада екстреної (швидкої) медичної допомоги приїхала на місце ДТП. Під час оцінки місця подій помічають потерпілого з деформованим передпліччям. До якої категорії за системою медичного сортування належить цей пацієнт?
*a. Зеленої
b. Жовтої
c. Червоної
d. Фіолетової
e. Чорної

133. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно над легенями дихання везикулярне, без хрипів, сатурація 97%, свідомість ясна, комплекси QRS на ЕКГ регулярні, тривалістю 0,06 с. Вагусні маневри - без успіху. Яким повинен бути наступний крок у лікуванні дитини?
*a. В/в введення аденозину
b. В/в введення аміодарону
c. В/в введення сульфату магнію
d. Електрична кардіоверсія
e. В/в введення верапамілу

134. Під час обробки плодових дерев у промислових садах інсектицидами у багатьох працівників одночасно з'явилися скарги на виражену загальну слабкість, запаморочення, нудоту, блювоту та появу надсадного кашлю. З чого необхідно розпочати надання невідкладної медичної допомоги в осередку ураження?
a. -
b. Провести первинний огляд (ABCDE), роздягнути пацієнта для проведення огляду
c. Застосувати метод START та попросити легкоуражених відійти до майданчика призначеного для "зелених" пацієнтів
d. Визначити зону для проведення медичного сортування медичними працівниками
*e. Одягнути спеціальний захисний костюм або відповідні засоби індивідуального захисту

135. У пацієнта віком 57 рокiв, який лікувався в стаціонарі з приводу інфаркту міокарда, виникла зупинка серця. Після проведення реанімаційних заходів у пацієнта з'явився пульс, артерiальний тиск - 60/20 мм рт. ст. Які лікарські засоби необхідно призначити пацієнту для подальшої стабілізації стану?
a. Гемотрансфузію
b. Продовжити болюсне введення адреналіну
c. Серцеві глікозиди
*d. Iнфузiю допамiну
e. Iнфузiю глюкокортикостероїдів

136. Десятирічній дитині з важким загостренням бронхіальної астми призначили системний глюкокортикостероїд. Яку дозу преднізолону необхідно призначити пацієнту?
a. 70 мг
*b. 40 мг
c. 30 мг
d. 140 мг
e. 35 мг

137. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яке порушення серцевого ритму в цього пацієнта?
*a. Фібриляція шлуночків
b. Шлуночкова тахікардія без пульсу
c. Безпульсова електрична активність
d. AV-блокада без пульсу
e. Фібриляція передсердь без пульсу

138. Під час якого патологічного стану знижується ефективність введеного епінефрину гідрохлорид для відновлення серцевої діяльності?
a. Респіраторного алкалозу
b. Метаболічного алкалозу
c. Кислотно-лужний стан не має значення
*d. Метаболічного ацидозу
e. Гіпоксії

139. Чоловік унаслідок ДТП отримав проникаюче поранення грудної клітки. Об'єктивно спостерігається: неспокійний, наявний виражений акроціаноз, задишка, дихання поверхневе, прискорене, АТ - 100/60 мм рт. ст. Виявлено під час огляду обмеження рухливості ураженої половини грудної клітки. Як необхідно транспортувати пацієнта з цією патологією?
a. Транспортування протипоказане
b. Лежачи на спині з піднятими ногами
c. Лежачи на животі з опущеними ногами
*d. Лежачи на спині з піднятою верхньою частиною тулуба
e. Лежачи на боці з піднятою верхньою частиною тулуба

140. Яка кількість балів за шкалою ком Глазго необхідна для постановки діагнозу: смерть мозку?
a. 1
b. 2
c. 0
d. 6
*e. 3

141. У палаті інтенсивної терапії проводять реанімаційні заходи восьмирічній дитині з масою тіла 30 кг. На кардіомоніторі - ознаки фібриляції шлуночків серця. Якою має бути енергія першого розряду дефібрилятора?
a. 2 Дж /кг = 60 Дж
b. 1 Дж /кг = 30 Дж
c. 200 Дж
d. 8 Дж /кг = 240 Дж
*e. 4 Дж /кг = 120 Дж

142. Чоловік віком 36 років отримав травму голови, відомо що втрачав свідомість на 5-10 хв. На момент огляду скарги на нудоту, блювання, загальну слабкість. Об'єктивно спостерігається: розсіяна мікровогнищева неврологічна симптоматика, наявні забої м'яких тканин голови. Який метод обстеження необхідно виконати пацієнту для встановлення діагнозу?
a. Електроенцефалографію
b. Ехоенцефалографію
*c. Комп'ютерну томографію головного мозку
d. Ангіографію судин головного мозку
e. Рентгенографію черепа

143. Яке твердження є правильним щодо потерпілих третьої сортувальної групи?
a. Надається необхідна медична допомога після пацієнтів/потерпілих ІІ та ІV категорії
b. Надається медична допомога в останню чергу
c. Надається медична допомога в необхідному об'ємі після надання допомоги потерпілим І категорії
*d. Надається медична допомога в необхідному об’ємі після надання допомоги потерпілим ІІ категорії
e. Мають найвищий пріоритет, наявні ресурси ЗОЗ повинні бути першочергово спрямовані на надання медичної допомоги цій групі

144. У дівчини віком 21 рік на відпочинку після укусу бджоли через 5 хв посилився біль у ділянці укусу. Загальний стан різко погіршився: виникло відчуття нестачі повітря, жару, запаморочення,  шум у вухах. Спостерігається: блідість шкіри,  акроціаноз, холодний липкий піт по тілу, артеріальний тиск - 80/50 мм рт. ст. Який патологічний стан виник у дівчини?
a. Гостре порушення мозкового кровообігу
*b. Анафілактичний шок
c. Гіпоглікемічна кома
d. Гіперглікемічна кома
e. Непритомність

145. Унаслідок ДТП водій отримав проникаючу травму грудної клітки. Візуалізується рана, через яку проходить повітря під час вдиху та видиху. Загальний стан потерпілого тяжкий, аускультативно - дихальні шуми на стороні поранення відсутні. Який патологічний стан виник у пацієнта?
a. Клапанний, напружений пневмоторакс
b. Гемоторакс
c. Закритий пневмоторакс
d. Спонтанний пневмоторакс
*e. Відкритий пневмоторакс

146. Диспетчер скерував бригаду екстреної (швидкої) медичної допомоги до місцевого нафтопереробного підприємства, звідки надійшло повідомлення про вибух паливного резервуару та численних потерпілий. Прибувши на місце виклику, працівники бригади виявили 18 потерпілих осіб із травмами різного ступеня тяжкості. Згідно з яким алгоритмом необхідно провести медичне сортування потерпілих?
a. JumpSTART
*b. START
c. ABCDE
d. CABCDE
e. SAMPLE

147. При проведенні медичного сортування на місці дорожньо-транспортної пригоди, працівник бригади екстреної (швидкої) медичної допомоги, виявив 2-х "чорних" потерпілих, 2-х "червоних" та 1 "жовтого" потерпілого. Кого потрібно госпіталізувати в першу чергу?
a. "Жовтих"
b. "Чорних"
c. "Зелених"
*d. "Червоних"
e. "Білих"

148. Чоловіку віком 47 років, що постраждав унаслідок ДТП викликали бригаду екстреної (швидкої) медичної допомоги. Об'єктивно спостерігається: ЧД - 35/хв, права сторона грудної клітки участі в акті дихання не бере, вени шиї - розширені, аускультативно дихальні шуми праворуч не вислуховуються. Який патологічний стан виник у пацієнта?
a. Гемопневмоторакс
*b. Напружений пневмоторакс
c. Перелом ребер справа
d. Забій грудної клітки, ускладнений емфіземою органів середостіння
e. Відкритий пневмоторакс

149. У пацієнта зі штучним водієм ритму в серці виникла зупинка кровообігу та необхідність у дефібриляції. На якій безпечній відстані від корпуса кардіостимулятора потрібно розмістити електроди?
a. Між електродами дефібрилятора та корпусом штучного водія ритму має бути відстань не менше ніж 5 см
b. Один з електродів потрібно встановити безпосередньо над корпусом кардіостимулятора
c. Пацієнти із штучним водієм ритму не потребують електричної дефібриляції
*d. Між електродами дефібрилятора та корпусом штучного водія ритму має бути відстань не менше ніж 8 см
e. Один з електродів потрібно розмістити якнайближче до корпуса кардіостимулятора

150. Жінка віком 53 роки шпиталізована до реанімаційного відділення із симптомами гострого інфаркту міокарда, через 10 хв раптово виникла зупинка серцевої дiяльностi та дихання. Негайно розпочато серцево-легеневу реанiмацiю. Які подальші дії лікаря в цьому разі?
*a. Оцiнка ЕКГ-ритму
b. Негайна дефібриляція
c. Введення аміодарону 300 мг в/в
d. Визначення рiвня глюкози кровi
e. Введення адреналіну 1 мг в/в

