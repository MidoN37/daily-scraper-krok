1. У пацієнта діагностовано раптову зупинку кровообігу. На ЕКГ реєструється фібриляція шлуночків. Проводиться комплекс заходів базової підтримки життя. Які лікарські засоби необхідно ввести після третьої послідовної дефібриляції?
a. Атропін та аденозин
b. Адреналін та аденозин
c. Адреналін та атропін
*d. Адреналін та аміодарон
e. Атропін та аміодарон

2. Яку допомогу необхідно надати потерпілому з проникаючим пораненням грудної клітки, що спричиняє відкритий пневмоторакс?
a. Проводити оксигенотерапію потерпілому
b. Здійснити декомпресію грудної клітки
c. Провести плевральну пункцію за Бюлау
d. Накласти асептичну пов'язку на рану
*e. Заклеїти місце поранення пов'язкою з плівки

3. Який шлях введення епінефрину гідрохлориду під час зупинки серцевої діяльності?
a. Внутрішньотрахеальний
b. Не показаний під час зупинки серцевої діяльності
*c. Внутрішньовенний
d. Внутрішньосерцевий і внутрішньотрахеальний
e. Внутрішньосерцевий

4. Чоловік під час ДТП вдарився грудною кліткою об кермо автомобіля. Протягом 1 години наростали задишка, загальна слабкість. При аускультації легень з правого боку - дихання відсутнє, з лівого - везикулярне. Пульс - 110/хв, ритмічний. АТ - 110/70 мм рт. ст. Яке ускладнення виникло у пацієнта?
a. Перелом ребер праворуч
b. Правобічний гемоторакс
c. Забій грудної клітки праворуч
*d. Правобічний закритий пневмоторакс
e. Кардіальний шок

5. На трамвайній зупинці дівчина знепритомніла. Об'єктивно спостерігається: свідомість відсутня, пульс на сонній артерії не визначається. Негайно розпочато комплекс серцево-легеневої реанімації. Що з нижченаведеного свідчить про ефективність реанімаційних заходів?
a. Зниження температури тіла
b. Розширені зіниці
*c. Пульсація на сонній артерії
d. Перелом ребер
e. Аспірація вмістом шлунка

6. Яка дія є першочерговою під час надання допомоги потерпілому внаслідок падіння з висоти, в якого виявлено відкритий перелом верхньої третини стегнової кістки?
a. Стабілізація шийного відділу хребта
b. Інфузійна терапія
c. Оксигенотерапія
*d. Контроль критичної кровотечі
e. Введення транексамової кислоти

7. При наданні допомоги дитині з тяжким нападом бронхіальної астми (первинна маніфестація) всі етапи медикаментозної терапії були неефективні. Виберіть препарат запасу для лікування даного невідкладного стану, шлях та дозу введення.
*a. Магнезія сульфат 25% 40 мг/кг за 20-60 хвилин в/в
b. Еуфілін 2,4% 6 мг/кг за 10 хвилин в/в
c. Дексаметазон 0,6 мг/кг в/м або в/в
d. Сальбутамол 100 мкг (1 інгаляція) протягом 5 хв
e. Метилпреднізолон 2 мг/кг в/в струминно

8. З поля, обробленого отрутохімікатами, доставлено чотирирічну дитину. Свідомість сплутана, відмічається гіперсалівація та бронхорея, зіниці вузькі. Який препарат необхідно використати як антидот у цьому разі?
a. Хромосмон
b. Адреналін
c. Унітіол
*d. Атропін
e. Прозерин

9. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно - над легенями дихання везикулярне, без хрипів, сатурація - 97%, свідомість ясна, комплекси QRS на ЕКГ регулярні, тривалістю 0,06 с. З чого слід розпочати лікування дитини?
a. Із в/в введення аденозину
b. З електричної кардіоверсії
c. Із внутрішньовенного введення верапамілу
d. Із внутрішньовенного введення аміодарону
*e. Із вагусних маневрів

10. Чоловік віком 48 рокiв, який лікувався в стаціонарі з приводу гострого iнфаркту мiокарда, раптово знепритомнiв. Об'єктивно спостерігається: зупинка серцевої дiяльностi та дихання, розпочато компресію грудної клітини та вентиляцію легень. На ЕКГ-моніторі реєструється електрична активність без пульсу. Які подальші дії лікаря в цьому разі?
a. Негайна дефібриляція
b. Ввести в/в атропін
*c. Ввести в/в епінефрин
d. Ввести в/в атропін після 3-го розряду
e. Ввести в/в аміодарон

11. Чоловік віком 60 років скаржиться на головокружіння, загальну слабкість, оніміння правої верхньої кінцівки. Об'єктивно спостерігається: асиметрія обличчя, слабкість правої руки, порушення мовлення. Який тест необхідно провести для оцінки ймовірного інсульту в пацієнта?
a. GCS
b. MARCH
c. AVPU
d. APGAR
*e. FAST

12. Жінка віком 63 роки доставлена до приймального відділення після ураження блискавкою. Під час огляду: свідомість ясна, шкіра рожева, суха, зовнішніх ушкоджень немає, але спостерігається ціаноз губ, акроціаноз. АТ - 150/90 мм рт. ст., пульс 104/хв, ЧД - 18/хв. До якого відділення необхідно шпиталізувати пацієнтку?
*a. Реанімаційного
b. Виписати додому
c. Опікового
d. Кардіологічного
e. Неврологічного

13. На хімічному підприємстві під час техногенної катастрофи відбулося руйнування ємності з токсичною речовиною. Для найефективнішого надання допомоги найбiльшій кiлькостi потерпілих використовується система медичного сортування "START". Що передбачає ця система насамперед?
a. Оцiнку рівня свiдомостi та психiчного стану
*b. Оцiнку можливостi самостійно пересуватися
c. Заповнення реєстрацiйних форм про надзвичайну ситуацію
d. Оцiнку самостiйного дихання i спонтанного кровообiгу
e. Зупинку кровотечi потерпiлим, якi цього потребують

14. У чоловіка під час прийому їжі раптово розвинулися напад кашлю, задишка, ціаноз шкірних покривів, втрата свідомості. Який патологічний стан виник у пацієнта?
*a. Стороннє тіло дихальних шляхів
b. Інфаркт міокарда
c. Тромбоемболія легеневої артерії
d. Інфаркт легені
e. Пневмоторакс

15. Після спортивної травми потерпілий скаржиться на біль у ділянці основи носа. Пальпація виявила чутливість стінок носових ходів і рухомість носових кісток. Носові ходи виповнені кров'яними згустками. Яка невідкладна допомога?
a. Тампонада носових ходів
b. Транспортування до клініки
c. Холод на ділянку носа
d. Репозиція уламків, контроль болю
*e. Холод на ділянку носа, дренаж гематоми носової перегородки (за необхідності), контроль болю

16. Укажіть дозування епінефрину під час проведення реанімаційних заходів новонародженому.
a. 0,1-0,3 мг/кг
b. 0,01-0,03 мкг/кг
*c. 0,01 до 0,03 мг/кг
d. Від 1 до 3 мг/кг розчину 1:1000
e. 0,5-1,0 мл

17. Який препарат необхідно ввести пацієнту в разі отруєння опіоїдами?
a. Флумазеніл
*b. Налоксон
c. Натрію гідрогенкарбонат
d. Кофеїн
e. Кальцію глюконат

18. У жінки віком 40 років, на 25 тиждень вагітності, раптово погіршився стан із втратою свідомості. Констатовано зупинку кровообігу та дихання. З анамнезу: гіпертонічна хвороба. Що може сприяти ефективній серцево-легеневій реанімації в цій ситуації?
a. Повернути тулуб вагітної жінки на правий бік
b. Підняти головний кінець на 30^o для кращого доступу
c. Залишити пацієнтку горизонтально з валиком під лопатками
d. Підняти нижні кінцівки для централізації кровообігу
*e. Відтиснути ручним способом вагітну матку ліворуч

19. На місці ДТП - чоловік віком 35 років, без свідомості, пульс на сонних артеріях не визначається, зіниці широкі, самостійно перестав дихати за кілька хвилин до приїзду карети швидкої медичної допомоги. Який патологічний стан виник у пацієнта?
a. Агонія
b. Біологічна смерть
c. Термінальна пауза
d. Преагонія
*e. Клінічна смерть

20. Через який проміжок часу можна припинити реанімаційні заходи трирічній дитині у зв'язку з їх неефективністю?
*a. 30-45 хв
b. 3-5 хв
c. 5-10 хв
d. 20-25 хв
e. 10-15 хв

21. Що застосовують для лікування пацієнтів із бронхоспазмом, які зазнали токсичного впливу хлору?
a. Магнію сульфат у формі спрею
b. Гірчичники
*c. Аерозольні бронходилататори
d. Седативні препарати
e. Киснево-гелієві суміші

22. У дитини на ЕКГ-моніторі зареєстровано шлуночкову тахікардію без пульсу. Яку першочергову дію має виконати лікар під час СЛР у цій ситуації?
a. Проведення дефібриляції енергією 1Дж/кг
b. Проведення кардіоверсії енергією 1 Дж/кг
c. Проведення кардіоверсії енергією 4 Дж/кг
d. Проведення дефібриляції енергією 8 Дж/кг
*e. Проведення дефібриляції енергією 4 Дж/кг

23. У чоловіка віком 23 роки після ДТП виявлено переломом правої стегнової кістки в середній третині. Лікар екстреної (швидкої) медичної допомоги наклав тракційну шину Дітеріхса. З якою метою лікар здійснив цю маніпуляцію?
a. З метою відновлення фізіологічного положення кінцівки
b. Щоб кінцівка не заважала при транспортуванні
*c. Попередження травмування судин, нервів та м'яких тканин
d. Зменшення больових відчуттів у потерпілого
e. Попередження жирової емболії кістковим мозком

24. Унаслідок вибуху на хімічному заводі є загиблі та поранені, понад 50 осіб з опіками, механічними травмами та отруєннями. Укажіть основні елементи, які передбачає лікувально-евакуаційне забезпечення населення у цьому разі.
a. Сортування, евакуацію, лікування
b. Надання медичної допомоги, евакуацію, ізоляцію
c. Ізоляцію, рятування, відновлення
*d. Сортування, надання медичної допомоги, евакуацію
e. Сортування, відновлення, рятування

25. Бригада екстреної (швидкої) медичної допомоги прибула на виклик з приводу утоплення 5 осіб, що евакуювалися за допомогою катера. У 3 із них виникло утоплення та була проведена успішна серцево-легенева реанімація. Із наявних симптомів: виражена задишка у стані спокою, ціаноз, пінисте мокротиння та загальна слабкість. Який вид утоплення виник у пацієнтів?
a. Гіпервентиляційний
b. Асфіктичний
*c. Справжній
d. Синкопальний
e. Блідий

26. Який "золотий стандарт" діагностики ТЕЛА?
a. Бронхоскопію
b. УЗД серця
c. Рентгеноскопія органів грудної клітки
d. Спірографію
*e. Комп'ютерна томографічна ангіографія

27. Під час медичного сортування виявлено, що потерпілий не може самостійно пересуватися, не співпрацює з медичним персоналом, дезорієнтований, ЧД - 30/хв, пульс на периферіях визначається. До якої сортувальної групи належить пацієнт?
a. Чорної
b. Жовтої
c. Зеленої
d. Фіолетової
*e. Червоної

28. Пацієнт доставлений до приймального відділення лікарні без свідомості. Під час огляду виявлено: за шкалою ком Глазго - 4 бали з відсутністю реакції на подразники, широкими зіницями та вираженим пригніченням дихання. Які першочергові дії має виконати лікар у цьому разі?
a. Потрійний прийом Сафара
b. Конікотомія
c. Трахеотомія
*d. Інтубація трахеї та ШВЛ
e. Допоміжна вентиляція мішком "Амбу"

29. Які критерії включає алгоритм START при сортуванні постраждалих під час масових надходжень?
a. Швидкий огляд потерпілого, результати лабораторних та інструментальних досліджень
*b. Стан притомності, наявність та частота дихання, стан перфузії
c. Стан притомності, наявність та частота дихання, стан перфузії, результати лабораторних досліджень
d. Стан притомності, наявність та частота дихання, стан перфузії, результати інструментальних досліджень
e. Стан притомності, стан перфузії, результати лабораторних досліджень

30. Який алгоритм первинного огляду потерпілого використовується на місці ДТП?
a. Шкала ком Глазго
b. Шкала AVPU
c. Шкала SOFA
d. Шкала APACHE
*e. СABCDE

31. При обстеженні пацієнтки віком 24 роки зі скаргами на ниючий біль у животі, загальну слабкість, запаморочення та сонливість з'ясували, що загальний стан задовільний, основні показники життєдіяльності в межах норми. Згідно зі збором анамнезу за схемою SAMPLE, відомо про скарги, відсутність алергії, постійний прийом медикаментів (фолієвої кислоти), останній прийом їжі - 3 год тому, причина виникнення болю в животі невідома. Які додаткові опитування необхідно провести для повноцінного збору анамнезу за шкалою SAMPLE?
*a. З'ясувати, чи вона не є вагітною, виявити супутні (перенесені) захворювання, травми
b. Зібрати інфекційний анамнез дитячого віку
c. З'ясувати, коли було останнє вживання їжі або напоїв
d. З'ясувати місце роботи пацієнтки та вплив шкідливих факторів
e. Зібрати загальний алергологічний анамнез

32. Які ознаки характерні для гіперкаліємії та реєструється на ЕКГ-моніторі при краш-синдромі?
a. Випадіння комплексів QRS, наявність пікових Т-хвиль
b. Вузькі комплекси QRS (більш ніж 0,12 с), відсутність Р-хвиль, наявність пікових Т-хвиль
c. Вузькі комплекси QRS (більш ніж 0,12 с), надшлуночкові екстрасистоли, тахікардія
d. Бігеменія, відсутність Р-хвиль, наявність пікових Т-хвиль
*e. Широкі комплекси QRS (більш ніж 0,12 с), відсутність Р-хвиль, наявність пікових Т-хвиль

33. Укажіть вид травми, яка включає декілька пошкоджень у межах однієї анатомо-функціональної ділянки.
a. Травматизм
b. Ізольована
c. Поєднана
*d. Множинна
e. Комбінована

34. Жінку віком 45 років шпиталізовано до лікарні після ДТП. Об'єктивно спостерігається: свідомість - ступор, пульс - 66/хв, АТ - 160/90 мм рт. ст., анізокорія, мимовільні рухи в лівих кінцівках обмежені. Сухожильні рефлекси S>D, симптом Бабінського ліворуч, ригідність м'язів потилиці, позитивний симптом Керніга. На краніограмах - перелом правої тім'яної кістки, ліквор - із домішками крові. Який вид черепно-мозкової травми у пацієнта?
a. Забій м'яких тканин голови
b. Струс головного мозку
c. Дифузне аксональне ураження головного мозку
*d. Забій головного мозку
e. Стиснення головного мозку

35. Хлопчика, що хворіє на цукровий діабет протягом 10 років, шпиталізовано у зв'язку зі швидким погіршенням стану: загальна слабкість, поліурія, полідипсія, нудота, блювання, загальмованість, сонливість. Спостерігається: дихання Куссмауля, запах ацетону у видихнутому повітрі. У сечі наявна значна кількість цукру та кетонових тіл. Яке ускладнення цукрового діабету, найімовірніше, виникло у пацієнта?
*a. Кетоацидотична кома
b. Лактоацидотична кома
c. Гіпоглікемічна кома
d. Гіперглікемічна кома
e. Печінкова кома

36. Який основний патогенетичний механізм розвитку шоку в дітей?
a. Травма
b. Коагулопатія
c. Зниження скоротливості міокарда
*d. Порушення перфузії тканин
e. Гіповолемія

37. У десятирічного хлопчика із діагнозом: бронхіальна астма з інтермітуючим перебігом, відзначається напад задухи середнього ступеня тяжкості. Якому препарату слід надати перевагу на початковому етапі невідкладної терапії?
a. Інталу
b. Адреналіну
c. Фліксотиду
d. Норадреналіну
*e. Сальбутамолу

38. До відділення інтенсивної терапії шпиталізовано дитину віком 14 років із масою тіла 48 кг у непритомному стані із судомами, що тривають. Забезпечено прохідність дихальних шляхів та внутрішньовенний доступ. Яку максимальну разову внутрішньовенну дозу діазепаму необхідно призначити дитині в цьому разі?
*a. 10 мг
b. 5 мг
c. 24 мг
d. Діазепам можна застосовувати тільки після 16 років
e. 12 мг

39. Який антидот необхідно застосувати під час отруєння грибами , що містять фалоідини і аманітини (бліда поганка)?
a. Налоксон
b. Атропін
c. Прозерин
*d. Бензилпеніцилін
e. Натрію тіосульфат

40. Яку функцію виконує лідер бригади, що першою прибула на місце події з масовим ураженням людей?
a. Відповідального за розгортання медичного пункту
*b. Медичного координатора
c. Відповідального за транспорт
d. Сортувальника
e. Відповідального за вчасне прибуття додаткових служб

41. Укажіть критичне раннє ускладнення краш-синдрому.
a. Поліорганна недостатність
b. Ниркова недостатність
*c. Гіперкаліємія
d. Сепсис
e. Коагулопатія

42. У жінки віком 27 років із синдромом подовженого інтервалу QT виник пароксизм шлуночкової тахікардії типу пірует. Який препарат необхідно ввести у цьому разі?
a. Аміодарон, прокаїнамід
b. Ізопреналін
c. Лідокаїн
*d. Магнію сульфат
e. Метопролол

43. До відділення інтенсивної терапії шпиталізовано пацієнта віком 43 роки з діагнозом: перелом правої стегнової кістки. Із анамнезу відомо: пацієнтка впродовж 3-х місяців приймає варфарин 5 мг/добу. Об'єктивно спостерігається: свідомість за ШКГ - 15 балів, ЧД - 18/хв, SpO_2 - 98% при самостійному диханні з інсуфляцією кисню зі швидкістю потоку 3 л/хв, АТ - 135/90 мм рт. ст., ЧСС - 106/хв, Hb - 90г/л, еритроцити - 2,8·10^12/л, МНО - 3,5, ПТІ - 40%. Яка тактика лікаря на ранньому госпітальному етапі?
a. Транексамова кислота 3 г/добу
*b. Вітамін К, концентрат протромбінового комплексу
c. Транексамова кислота 2 г/добу, трансфузія еритроцитарного компоненту крові
d. Тромбоконцентрат, транексамова кислота 3 г/добу
e. Транексамова кислота 2 г/добу, кальцію хлорид 1000 мг

44. Який показник не враховується під час оцінки стану за шкалою Апгар?
a. М’язовий тонус
b. Стан зовнішнього дихання
c. Колір шкіри
*d. Температура тіла
e. Частота скорочень серця

45. Чоловік віком 37 років під час їжі раптово підвівся на ноги схопившись за шию. У нього розвинулися напад кашлю та задишка, ціаноз шкірних покривів. Діагностовано стороннє тіло дихальних шляхів. Яку невідкладну допомогу потрібно надати пацієнтові у цьому разі?
a. Прекардіальний удар
*b. Прийом Геймліха
c. Закритий масаж серця
d. Штучна вентиляція легень
e. Потрійний прийом Сафара

46. Пацієнтці після зупинки кровообігу проводиться серцево-легенева реанімація, після виконання електричної дефібриляції на ЕКГ-моніторі з'явилися ознаки відновлення синусового ритму, проте пульсація на сонних та стегнових артеріях відсутні. Які подальші дії має виконати лікар?
a. Ретельно виміряти артеріальний тиск
b. Повторити розряд дефібрилятора
c. Ввести в/в 1 мг адреналіну
*d. Продовжити масаж серця та штучну вентиляцію легень
e. Припинити реанімаційну акцію

47. Як розрахувати ЦПР (центральний перфузійний тиск) при закритій черепномозковій травмі?
a. ЦПТ = діастолічний тиск – внутрішньочеревний тиск
b. ЦПТ = середній артеріальний тиск + 1/2 пульсового
c. ЦПТ = систолічний тиск + 1/3 пульсового
*d. ЦПТ = середній артеріальний тиск – внутрішньочерепний тиск
e. ЦПТ = систолічний тиск + 1/2 пульсового

48. Чоловік віком 40 років під час споживання шашлику раптово вибіг із-за столу, почав метушитися обхоплювати себе руками за шию. На запитання присутніх відповісти нічого не може, при вдиху відзначається інспіраторна задишка. Друзі розпочали проводити прийоми Геймліха, однак звільнити дихальні шляхи від стороннього тіла не вдалося. Потерпілий різко зблід, почав втрачати свідомість. Яка подальша тактика?
*a. Негайно провести конікотомію
b. Негайно провести трахеостомію
c. Негайно ввести ларингеальну маску
d. Дістати стороннє тіло пальцями
e. Негайно провести інтубацію трахеї

49. Бригада екстреної (швидкої) медичної допомоги транспортує пацієнта з гострим коронарним синдромом. Лікар раптово помітив, що пацієнт не реагує на подразники. На ЕКГ-моніторі ритм, який може дати пульс. Укажіть першочергові дії лікаря?
a. Провести негайну дефібриляцію
b. Ввести гліцерил тринітрат 0,4 мг сублінгвально
c. Розпочати інфузійну терапію
d. Ввести 1 мг адреналіну в/в
*e. Перевірити пульс на сонній артерії

50. Дитина через 30 хвилин після початку гри в теніс раптово втратила свідомість. В анамнезі: інсулінозалежний цукровий діабет, тяжка форма. Об'єктивно спостерігається: шкіра волога, тонус м'язів кінцівок підвищений. Пульс - 80/хв, ритмічний. АТ - 110/70 мм рт. ст. ЧД - 28/хв, ритмічне. Менінгеальні симптоми відсутні. Який патологічний стан виник у дитини?
*a. Гіпоглікемічна кома
b. Діабетична кетоацидотична кома
c. Лактацидотична кома
d. Гіперглікемічна кома
e. Діабетична гіперосмолярна кома

51. Пацієнту під час серцево-легеневої реанімації проведено інтубацію трахеї. Яким стане співвідношення компресій та штучних вдихів?
a. 5:1
b. 15:2
c. 3:1
*d. Кожну 6-ту секунду, асинхронно
e. 30:2

52. Потерпілий на підприємстві отримав термічний опік ІІ ступеня тяжкості, уражено 20% поверхні тіла. Госпіталізація на який рівень надання комбустіологічної допомоги показана?
a. На перший рівень
b. Амбулаторне лікування під наглядом лікаря-хірурга або лікаря-комбустіолога
c. -
*d. На другий рівень
e. На третій рівень

53. Під час проведення СЛР у дитини 8 років, якою буде енергія першого розряду для дефібриляції у разі наявності на моніторі фібриляції шлуночків або шлуночкової тахікардії без пульсу?
a. 6 Дж/кг
b. 1 Дж/кг
*c. 4 Дж/кг
d. 2 Дж/кг
e. 0,5 Дж/кг

54. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яку першочергову дію має виконати лікар під час СЛР у цій ситуації?
a. Внутрішньовенне введення атропіну
*b. Електричну дефібриляцію
c. Відновлення прохідності дихальних шляхів
d. Зовнішній масаж серця
e. Внутрішньовенне введення адреналіну

55. У шестимісячної дитини під час огляду спостерігається: виражена дихальна недостатність, синюшний носогубний трикутник у спокої, значні виділення з носа, підвищення температури тіла до субфебрильних цифр. Дитина неспокійна, плаче, спостерігалось апное протягом 4 с. Сатурація - 87%, ЧД - 40/хв,  допоміжна участь мускулатури в акті дихання. Яка тактика лікаря в цьому разі?
*a. Санація ВДШ, налагодження подачі кисню
b. Негайно ввести парацетамол для зняття жару
c. Забезпечення нейтрального положення голови, подача кисню через маску
d. Помістити дитину під кисневий ковпак
e. Постановка носових канюль, налагодження подачі кисню

56. Під час проведення розширених реанімаційних заходів у пацієнта визначалося п'ять дефібриляційних ритмів поспіль. Яке дозування аміодарону необхідно ввести після п'ятої послідовної дефібриляції?
*a. 150 мг в/в
b. 600 мг в/в
c. 900 мг в/в
d. 450 мг в/в
e. 300 мг в/в

57. Який діапазон балів за шкалою ком Глазго необхідний для постановки діагнозу: кома?
a. 0-2
b. 0
*c. 3-8
d. 10-15
e. 9-10

58. До жінки віком 57 років викликали бригаду екстреної (швидкої) медичної допомоги. Зранку, на тлі повного благополуччя, виник сильний біль в правій половині грудної клітки, з'явилась задишка. Об'єктивно спостерігається: ЧД – 30/хв, грудна клітка - асиметрична, перкуторно - тимпаніт праворуч, аускультативно - відсутність дихальних шумів з правого боку. Із анамнезу відомо, що 5 років тому лікувався з приводу туберкульозу легень. Який патологічний стан виник у пацієнта?
a. Гострий інфекційний плеврит
b. Відкритий пневмоторакс
c. Забій грудної клітки
d. Патологічний перелом ребра праворуч
*e. Спонтанний пневмоторакс

59. Унаслідок техногенної ядерної катастрофи, доставлено чоловіка 40 років до відділення інтенсивної терапії. У чоловіка скарги на помірно виражений головний біль, запаморочення, однократна блювота. Об'єктивно у потерпілого: ясна свідомість, орієнтується у місці та часі, шкіра звичайного кольору, пульс - 80/хв, тони серця звучні, АТ - 120/80 мм рт. ст., аускультативно - дихання везикулярне, температура тіла - 36,2^oС. Дані  індивідуального дозиметру дорівнюють 1,2 Гр.  Встановіть попередній діагноз?
*a. Гостра променева хвороба І ступеня тяжкості
b. Гостра променева хвороба ІІ  ступеня тяжкості
c. Гостра променева хвороба ІІІ  ступеня тяжкості
d. Гостра променева хвороба IV  ступеня тяжкості
e. Гостра променева хвороба V ступеня тяжкості

60. До відділення інтенсивної терапії шпиталізовано пацієнта віком 32 роки. Діагностовано: закритий перелом правого і лівого стегна, розрив селезінки. Об'єктивно спостерігається: свідомість за ШКГ - 14 балів, ЧД - 16/хв, SpO_2 - 98% при самостійному диханні з інсуфляцією кисню зі швидкістю потоку 5 л/хв, АТ - 80/50 мм рт. ст., ЧСС - 112/хв, Hb - 40г/л, еритроцити - 1,6г/л. Планується проведення масивної трансфузії компонентів крові. Який об'єм компонентів крові необхідно ввести потерпілому на ранньому госпітальному етапі?
a. Трансфузія 2 одиниць за 1 год
b. Трансфузія 5 одиниць протягом 24 год
c. Заміна 20% об'єму циркулюючої крові за 3-4 год
d. Заміна 25% об'єму циркулюючої крові за 3-4 год
*e. Заміна 50% об'єму циркулюючої крові за 3-4 год

61. Під час медичного сортування у потерпілого при обстеженні визначено стан свідомості за шкалою ком Глазго - 8 балів, пульс на периферійних судинах відсутній. До якої сортувальної групи слід перевести потерпілого?
a. Зеленої
b. Чорної
*c. Червоної
d. Фіолетової
e. Жовтої

62. Жінці віком 47 років зворотною причиною раптової зупинки серця є гіпоксія. Які дії має виконати лікар для усунення цього патологічного стану?
a. Відновити прохідність дихальних шляхів орофарингеальною трубкою, вентилювати на кожну 15 с, під'єднати 100%-ий кисень
b. Вентилювати за показниками капнографа, дотримуючись 35-45 мм рт. ст.
*c. Відновити прохідність дихальних шляхів складним надгортанним пристроєм або інтубація, вентилювати на кожну 5 с, під'єднати 100%-ий кисень
d. Забезпечити оксигенотерапію 100%-им киснем 15 л/хв за допомогою нереверсивної маски
e. Забезпечити оксигенотерапію 100%-им киснем 15 л/хв за допомогою назальних канюль

63. До потерпілого внаслідок електротравми викликано бригаду екстреної (швидкої) медичної допомоги . Під час огляду спостерігається: пацієнт непритомний, самостійне дихання та пульс відсутні. Негайно розпочато проведення серцево-легеневої реанімації. На кардіомоніторі - фібриляція шлуночків. Проведено 2 дефібриляції. Під час третьої переоцінки ритму - фібриляція шлуночків. Якою буде подальша тактика бригади екстреної (швидкої) медичної допомоги?
a. Епінефрин 1 мг в/в, аміодарон 600 мг в/в
*b. Електрична дефібриляція, епінефрин 1 мг в/в, аміодарон 300 мг в/в
c. Епінефрин 1 мг в/в, електрична кардіоверсія
d. Електрична дефібриляція і продовження серцево-легеневої реанімації
e. Продовжувати серцево-легеневу реанімацію

64. Які показники включає трикутник педіатричної оцінки?
*a. Зовнішній вигляд, дихання, кровообіг
b. Частота серцевих скорочень, дихання, колір шкіри
c. Свідомість, частота серцевих скорочень, артеріальний тиск
d. Артеріальний тиск, частота серцевих скорочень, колір шкіри
e. Свідомість, частота серцевих скорочень, колір шкіри

65. У чоловіка віком 46 років на ЕКГ-моніторі діагностована фібриляція шлуночків. Які першочергові реанімаційні заходи необхідно надати пацієнту?
a. Введення лідокаїну гідрохлориду
b. Введення епінефрину гідрохлориду
c. Введення аміодарону
d. Введення допаміну
*e. Електричну дефібриляцію

66. Бригада екстреної (швидкої) медичної допомоги транспортує чоловіка віком 42 роки до лікарні, який з метою суїциду випив 50 г хлорофосу, розвівши його в склянці з водою. Стан пацієнта різко погіршився: виникла брадикардія - 42/хв, слинотеча, сльозотеча, над легенями вологі поодинокі різнокаліберні хрипи. Який лікарський засіб необхідно застосувати, щоб стабілізувати стан пацієнта?
a. Еуфілін 2,4%
b. Епінефрину 0,1%
c. Хлористий кальцій 10%
*d. Атропін сульфат 0,1%
e. Фізіологічний розчин 0,9%

67. Пацієнт знаходиться в стані клінічної смерті, на ЕКГ-моніторингу визначається фібриляція шлуночків. Укажіть, який антиаритмічний засіб і після якої неуспішної спроби дефібриляції доречно застосувати.
a. Метопролол, після другої неефективної спроби
b. Лідокаїн, після першої неефективної спроби
c. Аміодарон, після першої неефективної спроби
*d. Аміодарон, після третьої неефективної спроби
e. Метопролол, після третьої неефективної спроби

68. Який відсоток кисню необхідно дати пацієнту під час проведення серцево-легеневої реанімації?
a. 50% кисню
b. 80% кисню
*c. Максимально можливий відсоток кисню
d. Вентилювати необхідно атмосферним повітрям
e. 40% кисню

69. До відділення інтенсивної терапії шпиталізовано пацієнта віком 59 років. Діагностовано: правобічний гемоторакс (1000 мл), закритий перелом правого стегна. Геморагічний шок II ступеня. Об'єктивно спостерігається: свідомість за ШКГ - 15 балів, ЧД - 26/хв, SpO_2 - 95% при самостійному диханні з інсуфляцією кисню зі швидкістю потоку 6 л/хв, АТ - 90/55 мм рт. ст., ЧСС - 120/хв, Hb - 65г/л, еритроцити - 2,1·10^12/л. Яке співвідношення компонентів крові необхідно ввести потерпілому на ранньому госпітальному етапі?
*a. Еритроцитарний компонент крові та плазма свіжозаморожена у співвідношенні 1:1
b. Еритроцитарний компонент крові та плазма свіжозаморожена у співвідношенні 1:3
c. Еритроцитарний компонент крові та плазма свіжозаморожена у співвідношенні 3:1
d. Еритроцитарний компонент крові та плазма свіжозаморожена у співвідношенні 1:2
e. Еритроцитарний компонент крові та плазма свіжозаморожена у співвідношенні 2:2

70. Який патологічний тип дихання розвивається у пацієнтів під час діабетичної (кетоацидотичної) коми?
a. Брадипное
*b. Куссмауля
c. Біота
d. Чейн-Стокса
e. Тахіпное

71. Який об'єм інфузійної терапії кристалоїдами необхідно ввести дитині під час анафілаксії?
*a. 10 мл/кг
b. 500-1000 мл
c. 30 мл/кг
d. 50 мл/кг
e. 100 мл/кг

72. Чоловік віком 78 років доставлений бригадою екстреної (швидкої) медичної допомоги у відділення реанімації та інтенсивної терапії через 30 хвилин після раптового виникнення порушення мовлення та слабкості у правій верхній та нижній кінцівках. Під час огляду виявлено параліч та гіперестезію правої сторони, позитивний симптом Бабінського праворуч, нерозбірливе мовлення. На комп'ютерній томографії голови показує гіперденсивність лівої середньої мозкової артерії та відсутність ознак внутрішньочерепної кровотечі. Стан пацієнта швидко покращується після початку фармакотерапії, а слабкість повністю зникає. Який із нижченаведених препаратів, найімовірніше, був застосований?
a. Варфарин
b. Гепарин
c. Празугрель
d. Ривароксабан
*e. Альтеплаза

73. Хлопчик народився в стані важкої асфіксії. ЧСС - 80/хв, дихання аритмічне, поодинокі дихальні рухи, дифузний ціаноз шкіри, знижений тонус м'язів. Лікар вирішив приступити до реанімаційних заходів. Яке положення повинна займати голова новонародженої дитини під час надання первинних реанімаційних заходів?
a. Голова нахилена вперед
*b. Голова злегка закинута назад
c. Голова повернута вліво
d. Голова повернута вправо
e. Голова сильно закинута назад

74. Жінка віком 27 років годину тому послизнулася на вулиці і впала лівим боком на бордюр. Самостійно прийшла додому, але стан погіршувався і чоловік викликав бригаду екстреної (швидкої) медичної допомоги. Під час огляду лікаря пацієнтка притомна, шкірні покриви бліді, вологі, холодні. Пульс на променевій артерії не визначається. АТ - 80/40 мм рт. ст. ЧСС - 120/хв. Дихання везикулярне над усією поверхнею грудної клітки. ЧД - 18/хв. Який патологічний стан виник у пацієнтки?
a. Спонтанний пневмоторакс
*b. Внутрішня кровотеча, геморагічний шок
c. Перелом тазу
d. Закрита черепно-мозкова травма
e. Забій грудної клітки

75. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 70/35 мм рт. ст., аускультативно - над легенями дихання везикулярне, без хрипів, сатурація - 93%, свідомість пригнічена (13 балів за шкалою ком Глазго), комплекси QRS на ЕКГ регулярні, тривалістю 0,06 с. З чого розпочати лікування дитини?
a. Вагусних маневрів
b. В/в введення сульфату магнію
*c. Електричної кардіоверсії
d. В/в введення аміодарону
e. В/в введення верапамілу

76. Під час виконання протоколу розширених заходів реанімації, один із рятувальників помітив різке підняття PetCO_2. Про що це може свідчити ?
a. Прогностично неблагоприємна ознака з відновлення спонтанного кровообігу
b. Некоректне проведення вентиляції
c. Неефективне проведення компресій грудної клітки
d. Зміщення інкубаційної трубки в правий бронх
*e. Відновлення спонтанного кровообігу

77. Укажіть складники, що входять до алгоритму збору анамнезу SAMPLE)
a. Алергія, прийом ліків, попередня історія хвороб, останнє споживання їжі/рідини, фактори зовнішнього середовища
b. Симптоми, прийом ліків, попередня історія хвороб, останнє споживання їжі/рідини, фактори зовнішнього середовища
c. Симптоми, алергія, прийом ліків, попередня історія хвороб, останнє споживання їжі/рідини
d. Симптоми, алергія, попередня історія хвороб, останнє споживання їжі/рідини, фактори зовнішнього середовища
*e. Симптоми, алергія, прийом ліків, попередня історія хвороб, останнє споживання їжі/рідини, фактори зовнішнього середовища

78. У чоловіка віком 85 років раптово з'явився біль у грудній клітці, задишка, покашлювання. Об'єктивно спостерігається: здуття шийних вен, у легенях визначається коробковий перкуторний звук, у нижніх відділах з правого боку - притуплення, акцент ІІ тону над легеневою артерією. На обох ногах - варикозна хвороба вен нижніх кінцівок. У нижній третині стегна правої ноги припухлість, відзначається локальна гіперемія. Рентгенографічно: у нижній частині правої легені - затемнення. Яке ускладнення, найбільш вірогідно, виникло у пацієнта?
a. Астматичний стан
b. Пневмонія
c. Пневмоторакс
d. Інфаркт міокарда
*e. Тромбоемболія легеневої артерії

79. Чоловіка віком 35 років після травми грудної клітки шпиталізовано у тяжкому стані. Об'єктивно спостерігається: порушення свідомості, АТ - 80/40 мм рт. ст., пульс аритмічний 100-120/хв, тони серця не прослуховуються, ціаноз, аускультативно дихання ліворуч відсутнє, наявна асиметрія грудної клітки, тимпаніт, девіація трахеї вправо. Який патологічний стан у пацієнта?
a. Забій головного мозку
b. Перелом груднини
*c. Напружений пневмоторакс ліворуч
d. Гемоторакс ліворуч
e. Інфаркт міокарда

80. До відділення інтенсивної терапії шпиталізовано пацієнта віком 37 років. Діагностовано: правобічний гемоторакс (крововтрата - 1000 мл), закритий перелом лівої стегнової кістки, травматичний шок II ст. Об'єктивно спостерігається: свідомість за ШКГ - 14 балів, ЧД - 28/хв, SpO_2 - 94% при самостійному диханні з інсуфляцією кисню зі швидкістю потоку 8 л/хв, АТ - 80/50 мм рт. ст., ЧСС - 116/хв, Hb - 70г/л, еритроцити - 2,2·10^12/л. Що повинна включати інтенсивна терапія контролю пошкоджень?
a. Профілактика гіпертермії і метаболічного алкалозу
*b. Профілактика й усунення летальної тріади
c. Профілактика синдрому жирової емболії
d. Профілактика гіпертермії, гіперкоагуляції та алкалозу
e. Профілактика венозного тромбоемболізму

81. У жінки віком 46 років, незважаючи на проведену дезінтоксикаційну терапію з приводу отруєння етиленгліколем, уже другу добу спостерігаються: анурія, добовий діурез <50 мл, пастозність обличчя, калій плазми крові - 7,5 ммоль/л, наявні екстрасистоли на ЕКГ. Який із методів еферентної терапії буде ефективним по щодо елімінації калію з плазми?
a. Перфузійний
b. Сорбційний
*c. Діалізний
d. Фільтраційний
e. Гравітаційний

82. Чоловіку віком 67 років проводяться розширені реанімаційні заходи. Із анамнезу відомо, що пацієнт проходить сеанси гемодіалізу. Рівень калію в плазмі крові становить 7 ммоль/л. Який препарат та в якому дозуванні необхідно ввести пацієнту з кардіопротективною дією?
a. Адреналін 0,1% 1 мл в/в
b. Аміодарон 150 мг
c. Лідокаїн 1 мг/кг в/в
d. Магнію сульфат 2 г в/в
*e. Кальцію глюконат 10% 30 мл

83. Чоловіку віком 49 років із відновленням спонтанного кровообігу, у якого зворотною причиною раптової зупинки кровообігу була гіповолемія, проводиться інфузійна терапія. При повторному огляді аускультативно - вологі хрипи, частота дихання - 4 за 10 сек, синусова тахікардія на моніторі, АТ - 80/40 мм рт. ст. Які подальші дії в наданні допомоги цьому пацієнту?
a. Інгаляційно дати сальбутамол
*b. Припинити проведення інфузійної терапії
c. Ввести норадреналін в/в
d. Ввести препарати нітрогліцерину
e. Зменшити дозу інфузії

84. Які дії насамперед має виконати лікар пацієнту із зареєстрованою на ЕКГ асистолією?
*a. Закритий масаж серця
b. Внутрішньовенне введення гідрокарбонату натрію
c. Введення \beta-адреноблокаторів
d. Інфузію поліглюкіну
e. Введення кортикостероїдів

85. Які ліки є альтернативними, за неможливості ввести аміодарон, при фібриляції шлуночків, під час проведення розширених реанімаційних заходів?
a. Соталол
*b. Лідокаїн
c. Норадреналін
d. Дигоксин
e. Новокаїнамід

86. У чоловіка з цукровим діабетом поступово з'явилися почуття голоду, загальна слабкість, гіпергідроз, психомоторне збудження, втрата свідомості. АТ - 130/80 мм рт. ст., тахікардія. Яке лабораторне дослідження необхідно першочергово провести у цьому разі?
*a. Визначення вмісту глюкози крові
b. Комп'ютерна томографія головного мозку
c. Загальний аналіз крові
d. Люмбальна пункція
e. Загальний аналіз сечі

87. Які ритми належать до недефібриляційних при зупинці кровообігу в педіатрії відносяться?
a. Фібриляція шлуночків, фібриляція предсердь
b. Асистолія, безпульсова шлуночкова тахікардія, брадикардія <60/хв
*c. Асистолія, безпульсова електрична активність, брадикардія <60/хв
d. Асистолія, безпульсова електрична активність, фібриляція шлуночків
e. Фібриляція шлуночків, безпульсова шлуночкова тахікардія

88. Чоловік віком 52 роки лікується амбулаторно з приводу негоспітальної пневмонії. На фоні нападу кашлю виник біль у грудній клітці ліворуч. Об'єктивно спостерігається: АТ - 130/90 мм рт. ст., пульс - 90/хв. Під час аускультації відсутні дихальні шуми з лівого боку. З анамнезу відомо, що у пацієнта часті пневмонії. Який патологічний стан призвів до погіршення стану пацієнта?
a. Перелом ребер з лівого боку
*b. Спонтанний (вторинний ) пневмоторакс
c. Ятрогенний пневмоторакс
d. Розрив абсцесу легені
e. Посттравматичний пневмоторакс

89. У п'ятирічної дитини діагностовано анафілаксію. Яку дозу епінефрину необхідно ввести пацієнтці?
a. 500 мкг в/м
b. 300 мкг в/м
c. 200 мкг в/м
*d. 150 мкг в/м
e. 100 мкг в/м

90. У дворічної дитини після отруєння таблетками "від мігрені" визначається загальмованість, брадикардія, A-V блокада, артеріальна гіпотензія, бронхоспазм. Який препарат необхідно призначити пацієнтці для лікування?
a. Допамін
b. Норадреналін
*c. Атропіну сульфат
d. Серцеві глікозиди
e. Добутамін

91. Одинадцятирічна дівчинка спекотної погоди раптово поскаржилася на слабкість, пульсуючий головний біль, нудоту, було однократне блювання. Об'єктивно спостерігається: кінцівки теплі, гіперемія обличчя, рясне потовиділення та порушення координації, пульс до 100/хв, ритмічний, температура тіла - 38^oС. Яка оптимальна тактика екстреної (швидкої) медичної допомоги?
a. Парацетамол в/в крапельно
b. Метамізол натрію в/м
c. Парацетамол в/в+ібупрофен+фізичні методи
d. Ібупрофен 200 мг всередину одноразово
*e. Фізичні методи охолодження

92. У жінки віком 52 роки, яка хворіє на епілепсію, розвинувся великий судомний напад тривалістю 2 хв. Через 3 хв після нападу свідомість не відновилася, виникли повторні тоніко-клонічні судоми. Яка тактика надання допомоги на догоспітальному етапі?
a. Забезпечити прохідність дихальних шляхів, оксигенотерапія, пропофол 1,5мг/кг в/в
*b. Забезпечити прохідність дихальних шляхів, оксигенотерапія, діазепам 0,3 мг/кг в/в
c. Забезпечити прохідність дихальних шляхів, оксигенотерапія, кетамін 2 мг/кг в/в
d. Пульсоксиметрія, тіопентал натрію 5 мг/кг в/в
e. Оцінити перфузію, діазепам 0,1 мг/кг в/в

93. До відділення інтенсивної терапії шпиталізовано пацієнта віком 34 роки. Діагностовано: розрив селезінки (крововтрата - 2000 мл). Геморагічний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 95% при самостійному диханні з інсуфляцією кисню зі швидкістю потоку 7 л/хв, АТ - 70/40 мм рт. ст., ЧСС - 126/хв, Hb - 55г/л, еритроцити - 1,5г/л. У пацієнта: група крові В (III) Rh (-). На станції переливання крові еритроцитарних компонентів крові В (III) Rh (-) немає. Яка тактика лікаря на ранньому госпітальному етапі?
*a. Трансфузія еритроцитарних компонентів крові О (I) Rh (-)
b. Трансфузія еритроцитарних компонентів крові AB (IV) Rh (-)
c. Трансфузія еритроцитарних компонентів крові AB (IV) Rh (+)
d. Трансфузія еритроцитарних компонентів крові О (I) Rh (+), дексаметазон 8 мг
e. Трансфузія еритроцитарних компонентів крові А (II) Rh (-)

94. Яким антисептиком необхідно обробити ділянку навколо рани при пораненні?
a. 40%-им розчином етилового спирту
b. 90%-им розчином етилового спирту
*c. 70%-им розчином етилового спирту
d. Розчином фурациліну
e. Розчином перекису водню

95. За якою шкалою визначається стан свідомості пацієнта на догоспітальному етапі?
a. TRAUMA
b. SAMPLE
c. ATMIST
d. ETHANE
*e. AVPU

96. Яке лікування суправентрикулярної тахікардії із нестабільною гемодинамікою у дітей?
a. Ввести АТФ
*b. Негайна кардіоверсія
c. Ввести аміодарон
d. Ввести допамін
e. Негайна дефібриляція

97. У чоловіка віком 73 років на тлі гострого тромбофлебіту лівої стегнової вени з'явилися болі в правій половині грудної клітки, які посилюються при глибокому вдиху та кашлі, кровохаркання. Праворуч, у нижніх відділах, вислуховується шум тертя плеври. Який патологічний стан виник у пацієнта?
a. Правосторонній сухий плеврит
b. Правосторонній пневмоторакс
c. Пневмонія
d. Правосторонній ексудативний плеврит
*e. Тромбоемболія легеневої артерії

98. Які показники визначать церебральний перфузійний тиск у дітей різних вікових груп?
a. рН та рівень глюкози крові
b. Рівень калію та глюкози крові
c. Рівень лактату крові та внутрішньочерепний тиск
*d. Середній артеріальний тиск та внутрішньочерепний тиск
e. Рівень глюкози у крові та внутрішньочерепний тиск

99. Пацієнту віком 72 роки констатовано раптову зупинку кровообігу та розпочато розширені реанімаційні заходи. Більше 40 хвилин реанімаційних заходів у пацієнта спостерігається стійка асистолія, усі зворотні причини раптової зупинки кровообігу виключені. Показник СО_2 нижче 10 мм рт. ст. Визначте подальшу тактику бригади екстреної (швидкої) медичної допомоги?
*a. Припинення реанімаційних заходів
b. Переривання реанімаційних заходів на декілька хвилин
c. Проведення електричної кардіоверсії
d. Проведення реанімаційних заходів упродовж 40 хв, зважаючи на стійку асистолію
e. Проведення дефібриляції 120 Дж

100. До відділення інтенсивної терапії шпиталізовано пацієнта віком 42 роки. Діагностовано: розрив селезінки (крововтрата - 2000 мл), закритий перелом лівої стегнової кістки, геморагічний шок II ступеня. Об'єктивно спостерігається: свідомість за ШКГ - 13 балів, ЧД - 22/хв, SpO_2 - 95% при самостійному диханні з інсуфляцією кисню зі швидкістю потоку 5 л/хв, АТ - 70/50 мм рт. ст., ЧСС - 126/хв, Hb - 55г/л, еритроцити - 1,5·10^12/л, МНО - 1,8, ПТІ - 60%, фібриноген - 1г/л. Яка тактика лікаря на ранньому госпітальному етапі?
*a. Проведення трансфузії донорської крові
b. Концентрат протромбінового компексу, транексамова кислота 3 г/добу
c. Трансфузія свіжозамороженої плазми
d. Транексамова кислота 3 г/добу, плазма свіжозаморожена
e. Кріопреципітат 4 дози, транексамова кислота 3 г/добу

101. У семирічної дитини спостерігається виражена слабкість, млявість, бліді шкірні покриви, набряки на нижніх кінцівках. Раптово втратила свідомість. Дихання спонтанне, ЧД - 18/хв, на ЕКГ-моніторі брадикардія з елевацією зубця Т.  Який патологічний стан виник у пацієнта?
*a. Гіперкаліємія
b. Гіпокаліємія
c. Гіпоглікемія
d. Гіперглікемія
e. Гіперкальціємія

102. У пацієнта після зупинки кровообігу проводять серцево-легеневу реанімацію. Під час накладання електродів дефібрилятора на ЕКГ-моніторі визначаються широкі комплекси QRS із частотою 20-30/хв, що не супроводжується наявністю пульсацій сонних та стегнових артерій. Які подальші дії має виконати лікар?
a. Виконати електричну дефібриляцію
b. Припинити реанімаційні заходи
*c. Продовжити СЛР та якнайшвидше ввести в/в 1мг епінефрину
d. Ввести в/в 500 мкг атропіну сульфату
e. Ввести в/в 300 мг аміодарону

103. Новонароджена дівчинка від других передчасних пологів, із гестаційним віком 33-34 тижні, масою тіла 2000 г. Об'єктивно спостерігається: дихання відсутнє, ЧСС - 60/хв, виражений генералізований ціаноз, на подразники не реагує, реакція зіниць на світло слабко виражена. Які дії насамперед має виконати лікар?
a. Забезпечити тепловий режим
*b. Розпочати реанімаційні заходи
c. Провести тактильну стимуляцію
d. Розпочати інфузійну терапію
e. Оцінити за шкалою Апгар

104. У жінки віком 35 рокiв шпиталізованої до приймального відділення, раптово виникла зупинка серцевої дiяльностi. На ЕКГ-моніторі реєструється фібриляція шлуночків. Негайно розпочато дефібриляцію. Укажіть силу першого розряду дефібрилятора.
*a. 150 Дж біфазним дефібрилятором
b. 360 Дж біфазним дефібрилятором
c. 200 Дж біфазним дефібрилятором
d. 150 Дж монофазним дефібрилятором
e. 250 Дж біфазним дефібрилятором

105. Із чого починається серцево-легенева реанімація у пацієнтів з обструкцією дихальних шляхів стороннім тілом на догоспітальному етапі?
a. 5-ти рятівних вдихів
b. Вентиляцій
c. Огляду ротової порожнини
*d. Компресій
e. Абдомінальних поштовхів

106. Бригада екстреної (швидкої) медичної допомоги прибула на місце ДТП. У водія одного з транспортних засобів виявлено садно на шиї та патологічне викривлення шийного відділу хребта. Виражена болючість у місці ураження. Яку допомогу потрібно надати потерпілому?
a. Пропальпувати місце ураження та переконатися, чи немає крепітації, перед транспортуванням до лікувального закладу
b. Положити потерпілого на тверді ноші, зафіксувати ременями та доправити каретою екстреної (швидкої) медичної допомоги до лікувального закладу
c. Знеболити місце ураження, допомогти потерпілому вийти з автомобіля та лягти на ноші
*d. Накласти жорсткий шийний комірець відповідного розміру та помістити потерпілого на тверду поверхню в положенні на спині
e. Утримуючи руками голову потерпілого, витягнути з автомобіля та положити на ноші в кареті екстреної (швидкої) медичної допомоги

107. Укажіть обсяг допомоги при черепно-мозковій травмі на догоспітальному етапі.
a. Призначення діуретиків
b. Підтримання темпу діурезу не менше ніж 150 мл на год
c. Інфузійна терапія - 20 мл/кг/год
*d. Підтримання САТ на рівні 100 мм рт. ст. у молодих пацієнтів та 110 мм рт. ст. у пацієнтів похилого віку, сатурації не менше 90%, капнографії в межах 35-40 мм рт. ст.
e. Транспортування пацієнта на жорстких ношах із піднятим ножним кінцем

108. Під час транспортування пацієнта віком 50 років із болем за грудниною на кардіомоніторі з'явився такий ритм: шлуночкова тахікардія. Яку дію повинен виконати медичний працівник?
a. Перевірити пульс на сонній артерії за відсутності, провести синхронізовану кардіоверсію з енергією розряду 150 Дж
b. Перевірити пульс на сонній артерії за відсутності, провести дефібриляцію розрядом 150 Дж
*c. Перевірити пульс на сонній артерії за відсутності, провести дефібриляцію розрядом, передбаченим мануалом дефібрилятора
d. Провести дефібриляцію 200 Дж
e. Провести дефібриляцію 150 Дж

109. У пацієнта після пункції і катетеризації підключичної вени значно погіршився загальний стан. Об'єктивно: задишка, SpO_2 - 78%, ЧСС - 120/хв, АТ - 80/50 мм рт. ст., діагностований напружений пневмоторакс на боці пункції. Які невідкладні дії має виконати лікар?
a. Оксигенотерапію
b. Негайно перевести пацієнта на ШВЛ і розпочати інфузію норадреналіну
*c. Провести пункцію і дренування плевральної порожнини на боці пневмотораксу
d. Інтубацію трахеї, оксигенотерапію
e. Негайно перевести пацієнта на ШВЛ

110. У пацієнта на ЕКГ-моніторі зареєстровано фібриляцію шлуночків та негайно проведено дефібриляцію розрядом 150 Дж. Які подальші дії лікаря?
a. Виконати прекардіальний удар
b. Провести повторну дефібриляцію 200 Дж без перерви
c. Негайно ввести 1 мг адреналіну в/в
d. Оцінити ритм та перевірити пульс
*e. Негайно розпочати СЛР 30:2

111. До травмованого внаслідок ДТП водія викликали бригаду екстреної (швидкої) медичної допомоги. Об'єктивно спостерігається: крепітація кісткових фрагментів ІІ-V ребер, шкіра обличчя - ціанотична, виражена емфізема на шиї та обличчі, вени на шиї напружені, дихання з лівого боку не вислуховується, тони серця - приглушені, АТ - 140/80 мм рт. ст. Який патологічний стан виник у пацієнта?
a. Перелом груднини
b. Закритий пневмоторакс
c. Відкритий пневмоторакс
d. Гемоторакс
*e. Перелом ребер і закритий пневмоторакс

112. До відділення інтенсивної терапії шпиталізовано пацієнта віком 24 роки. Діагностовано: перелом кісток тазу, закритий перелом правої стегнової кістки, травматичний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 6 л/хв, АТ - 85/55 мм рт. ст., ЧСС - 106/хв, Hb - 75г/л, еритроцити - 2,3·10^12/л. Які компоненти інтенсивної терапії контролю пошкоджень є доцільними на ранньому госпітальному етапі?
a. Ліберальний режим інфузійно-трансфузійної терапії
b. Ліберальний режим інфузійної терапії
c. Ліберальний режим інфузійної терапії, максимально швидка зупинка кровотечі, кінцева хірургічна корекція пошкоджень
d. Максимально швидка зупинка кровотечі, кінцева хірургічна корекція пошкоджень
*e. Активне зігрівання потерпілого, інфузійна терапія, раннє використання компонентів крові, рання корекція коагулопатії

113. У пацієнта віком 36 років множинні переломи ребер, гостра дихальна недостатність. Під час проведення інтубації трахеї та переходу на штучну вентиляцію легень спостерігається збільшення ціанозу, зниження артеріального тиску. Яка причина виникнення цього стану?
a. Ішемічний інсульт
b. Гіпертонічний криз
c. Тромбоемболія легеневої артерії
*d. Напружений пневмоторакс
e. Пневмонія

114. Працівник меблевої фабрики, працюючи за столярним станком, через необережність отримав різану рану плеча в середній третині із сильною кровотечею. Колега накладає турнікет з метою зупинки кровотечі. Яке правильне місце накладання турнікета в цьому разі?
a. Безпосередньо над радою, що кровить
b. У середній третині плеча
c. Нижче за рану на 5-7 см при знятому одязі
d. Максимально високо на плечі
*e. На 5-7 см вище ніж рана при знятому одязі

115. Пацієнт віком 27 років отримав сильний удар кермом автомобіля в живіт. Скаржиться на біль у ділянці пупка. Об'єктивно спостерігається: загальний стан тяжкий, шкіра бліда та волога. АТ - 90/50 мм рт. ст., пульс - 120/хв. Який найімовірніший діагноз?
a. Розрив порожнистих органів, перитоніт
b. Стиснення внутрішніх органів
c. Забій грудної клітки, перелом ребер
*d. Геморагічний шок, внутрішня кровотеча
e. Забій передньої черевної стінки

116. Що є альтернативним лікарським засобом аміодарону при протипоказах до його застосування?
a. Прокаїнамід
b. Магнію сульфат
c. Метапролол
*d. Лідокаїн
e. Дигоксин

117. До відділення інтенсивної терапії шпиталізовано жінку віком 64 років. Із анамнезу відомо: 20 хв. тому раптово втратила свідомість. Об'єктивно спостерігається: свідомість за ШКГ - 8 балів, лівобічна геміплегія, ЧД - 7/хв, SpO_2 - 85% при самостійному диханні з інсуфляцією кисню зі швидкістю потоку 8 л/хв, АТ - 160/110 мм рт. ст., ЧСС - 102/хв. Планується проведення комп'ютерної томографії головного мозку. Які першочергові заходи необхідно провести на ранньому госпітальному етапі?
a. Оксигенотерапію, транспортування для проведення нейровізуалізації
b. Негайне транспортування пацієнтки для проведення нейровізуалізації
*c. Інтубацію трахеї, респіраторну підтримку, транспортування для проведення нейровізуалізації
d. Стабілізацію стану впродовж 48 годин
e. Встановлення ларингеальної маски, ШВЛ мішком Амбу, транспортування для проведення нейровізуалізації

118. У пацієнта із травмою грудної клітки проводиться апаратна ШВЛ. На манометрі реєструється збільшення тиску на вдиху до 50 см вод. ст. Який патологічний стан виник у пацієнта?
*a. Розвиток пневмотораксу
b. Розвиток внутрішньочеревної кровотечі
c. Немає приводів для хвилювань, це нормальні параметри для вентиляції на етапі транспортування
d. Прогресування черепно-мозкової травми
e. Розвиток геморагічного шоку

119. До відділення інтенсивної терапії шпиталізовано пацієнта віком 62 роки. Діагностовано: розрив печінки (крововтрата - 1500 мл), закритий перелом обох кісток лівої гомілки. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 5 л/хв, АТ - 90/60 мм рт. ст., ЧСС - 116/хв, Hb - 60г/л, еритроцити - 2,0·10^12/л, МНО - 1,2, ПТІ - 80%, фібриноген - 0,8 г/л. Чим повинна бути доповнена гемостатична терапія?
a. Тромбоконцетрат
*b. Кріопреципітат
c. Транексамова кислота 2 г/добу
d. Транексамова кислота 3 г/добу
e. Концентрат протромбінового комплексу

120. У жінки віком 25 років після укусу бджоли через 20 хвилин розвинувся анафілактичний шок. Який препарат необхідно ввести насамперед?
a. Димедрол
b. Дексаметазон
c. Норепінефрин
*d. Епінефрин
e. Фамотидин

121. П'ятирічна дитина під час прийому їжі несподівано закашлялася, з'явилося утруднене дихання. Об'єктивно спостерігається: періодичний кашель, утруднений видих, відставання грудної клітки в акті дихання. Аускультативно вислуховується послаблене дихання над легенями праворуч, перкуторно - тимпаніт, рентгенологічно - зміщення органів середостіння вліво. Який метод лікування необхідно виконати пацієнту?
a. Торакотомія
b. Езофагоскопія
c. Протинабрякові ендоларингеальні інгаляції
*d. Бронхоскопія, видалення стороннього тіла
e. Трахеотомія

122. Яка кількість балів за шкалою ком Глазго необхідна для постановки діагнозу: кома І?
a. 10
*b. 8
c. 3
d. 15
e. 1

123. У жінки віком 52 роки після успішних реанімаційних заходів ЧСС - 36/хв, АТ - 80/50 мм рт. ст. Що необхідно призначити пацієнтці насамперед?
a. Налагодити в/в інфузію адреналіну
b. Ретельний електрокардіографічний моніторинг
c. Ввести в/в 20 мг дексаметазону
d. Ввести в/в 150 мг аміодарону
*e. Атропіну сульфат в/в у дозі 500 мкг

124. У відділення екстреної (швидкої) медичної допомоги надійшла дворічна дівчинка. Діагностовано раптову зупинку кровообігу, розпочато реанімаційні заходи та грудні компресії. Визначте правильну глибину натискання на грудну клітку пацієнта, враховуючи вікові особливості.
*a. 1/3 передньо-заднього розміру грудної клітки
b. 1/2 передньо-заднього розміру грудної клітки
c. 1/6 передньо-заднього розміру грудної клітки
d. 1/5 передньо-заднього розміру грудної клітки
e. 1/4 передньо-заднього розміру грудної клітки

125. При проведенні розширених реанімаційних заходів на ЕКГ-моніторі виявлено ритм, який може дати пульс. При оцінці: пульс на центральній артерії наявний, збігається з монітором, ЧСС - 140/хв, самостійне дихання відсутнє, SpO_2 - не визначається. Які наступні дії має виконати лікар?
*a. Вентиляція мішком АМБУ 1 раз на кожні 5 с
b. Подати 100% кисень через нереверсивну маску
c. Екстубувати пацієнта
d. Відновити прохідність дихальних шляхів орофарингеальним повітроводом
e. Подати кисень 100% через носові канюлі

126. Який критерій оцінки периферичної перфузії при проведенні медичного сортування за алгоритмом START дозволяє зарахувати постраждалого до "червоної" категорії?
a. >5 c
*b. >2 c
c. <2 c
d. >30 c
e. >10 c

127. Які ознаки вказують на наявність у потерпілого напруженого пневмотораксу?
a. Ослаблення везикулярного дихання на стороні ураження
b. Розвиток підшкірної емфіземи
c. Виділення кров'янистого кольору пухирців повітря з рани
d. Біль у грудній клітці, тахікардія
*e. Блискавично наростаюча задишка, порушення гемодинаміки, відхилення трахеї вбік

128. Який стан не належить до зворотних причин смерті?
a. Тромбоемболія легеневої артерії
b. Гіпоксія
c. Напружений пневмоторакс
d. Гіпокаліємія
*e. Внутрішньомозковий крововилив у стовбур головного мозку

129. Де проводиться перший етап медичного сортування?
a. У приймальному відділенні лікувального закладу
b. Безпосередньо на місці виникнення надзвичайної ситуації
c. На місці завантаження до евакуаційного транспорту
d. Під час транспортування до лікувального закладу
*e. Поряд з місцем виникнення надзвичайної ситуації, але на безпечній відстані від дії її факторів ураження

130. Семирічна дитина після перегріву на сонці пірнула у морську воду. Її витягнули з води через 4 хв. Шкіра бліда, самостійне дихання відсутнє, пульс на сонній артерії не визначається. Які невідкладні дії у цьому разі?
a. Покликати батьків
*b. Розпочати серцево-легеневу реанімацію
c. Виконати прекардіальний удар
d. Викликати екстрену (швидку) медичну допомогу
e. Знайти рятівника на пляжі

131. У жінки віком 30 рокiв, що надійшла до приймального відділення, раптово виникла зупинка серцевої дiяльностi. Медичною бригадою розпочато серцево-легеневу реанiмацiю, що триває 20 хв. Назвіть об'єктивну причину для припинення реанімаційних заходів.
a. Ціаноз шкіри нижніх кінцівок
b. Ціаноз шкіри верхніх кінцівок
c. Перелом ребер та груднини
*d. Поява ознак біологічної смерті
e. Аспірація вмістом шлунка

132. Бригада екстреної (швидкої) медичної допомоги приїхала на місце ДТП. Під час оцінки місця подій помічають потерпілого з деформованим передпліччям. До якої категорії за системою медичного сортування належить цей пацієнт?
a. Червоної
b. Фіолетової
c. Чорної
d. Жовтої
*e. Зеленої

133. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно над легенями дихання везикулярне, без хрипів, сатурація 97%, свідомість ясна, комплекси QRS на ЕКГ регулярні, тривалістю 0,06 с. Вагусні маневри - без успіху. Яким повинен бути наступний крок у лікуванні дитини?
a. В/в введення аміодарону
*b. В/в введення аденозину
c. В/в введення сульфату магнію
d. Електрична кардіоверсія
e. В/в введення верапамілу

134. Під час обробки плодових дерев у промислових садах інсектицидами у багатьох працівників одночасно з'явилися скарги на виражену загальну слабкість, запаморочення, нудоту, блювоту та появу надсадного кашлю. З чого необхідно розпочати надання невідкладної медичної допомоги в осередку ураження?
a. Визначити зону для проведення медичного сортування медичними працівниками
b. Провести первинний огляд (ABCDE), роздягнути пацієнта для проведення огляду
c. Застосувати метод START та попросити легкоуражених відійти до майданчика призначеного для "зелених" пацієнтів
*d. Одягнути спеціальний захисний костюм або відповідні засоби індивідуального захисту
e. -

135. У пацієнта віком 57 рокiв, який лікувався в стаціонарі з приводу інфаркту міокарда, виникла зупинка серця. Після проведення реанімаційних заходів у пацієнта з'явився пульс, артерiальний тиск - 60/20 мм рт. ст. Які лікарські засоби необхідно призначити пацієнту для подальшої стабілізації стану?
a. Iнфузiю глюкокортикостероїдів
b. Продовжити болюсне введення адреналіну
*c. Iнфузiю допамiну
d. Гемотрансфузію
e. Серцеві глікозиди

136. Десятирічній дитині з важким загостренням бронхіальної астми призначили системний глюкокортикостероїд. Яку дозу преднізолону необхідно призначити пацієнту?
*a. 40 мг
b. 35 мг
c. 140 мг
d. 30 мг
e. 70 мг

137. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яке порушення серцевого ритму в цього пацієнта?
a. Фібриляція передсердь без пульсу
b. Безпульсова електрична активність
c. Шлуночкова тахікардія без пульсу
d. AV-блокада без пульсу
*e. Фібриляція шлуночків

138. Під час якого патологічного стану знижується ефективність введеного епінефрину гідрохлорид для відновлення серцевої діяльності?
a. Кислотно-лужний стан не має значення
b. Респіраторного алкалозу
c. Гіпоксії
*d. Метаболічного ацидозу
e. Метаболічного алкалозу

139. Чоловік унаслідок ДТП отримав проникаюче поранення грудної клітки. Об'єктивно спостерігається: неспокійний, наявний виражений акроціаноз, задишка, дихання поверхневе, прискорене, АТ - 100/60 мм рт. ст. Виявлено під час огляду обмеження рухливості ураженої половини грудної клітки. Як необхідно транспортувати пацієнта з цією патологією?
*a. Лежачи на спині з піднятою верхньою частиною тулуба
b. Лежачи на боці з піднятою верхньою частиною тулуба
c. Лежачи на животі з опущеними ногами
d. Транспортування протипоказане
e. Лежачи на спині з піднятими ногами

140. Яка кількість балів за шкалою ком Глазго необхідна для постановки діагнозу: смерть мозку?
a. 1
b. 0
*c. 3
d. 2
e. 6

141. У палаті інтенсивної терапії проводять реанімаційні заходи восьмирічній дитині з масою тіла 30 кг. На кардіомоніторі - ознаки фібриляції шлуночків серця. Якою має бути енергія першого розряду дефібрилятора?
a. 200 Дж
b. 2 Дж /кг = 60 Дж
*c. 4 Дж /кг = 120 Дж
d. 8 Дж /кг = 240 Дж
e. 1 Дж /кг = 30 Дж

142. Чоловік віком 36 років отримав травму голови, відомо що втрачав свідомість на 5-10 хв. На момент огляду скарги на нудоту, блювання, загальну слабкість. Об'єктивно спостерігається: розсіяна мікровогнищева неврологічна симптоматика, наявні забої м'яких тканин голови. Який метод обстеження необхідно виконати пацієнту для встановлення діагнозу?
a. Ангіографію судин головного мозку
*b. Комп'ютерну томографію головного мозку
c. Рентгенографію черепа
d. Ехоенцефалографію
e. Електроенцефалографію

143. Яке твердження є правильним щодо потерпілих третьої сортувальної групи?
a. Надається необхідна медична допомога після пацієнтів/потерпілих ІІ та ІV категорії
*b. Надається медична допомога в необхідному об’ємі після надання допомоги потерпілим ІІ категорії
c. Надається медична допомога в необхідному об'ємі після надання допомоги потерпілим І категорії
d. Надається медична допомога в останню чергу
e. Мають найвищий пріоритет, наявні ресурси ЗОЗ повинні бути першочергово спрямовані на надання медичної допомоги цій групі

144. У дівчини віком 21 рік на відпочинку після укусу бджоли через 5 хв посилився біль у ділянці укусу. Загальний стан різко погіршився: виникло відчуття нестачі повітря, жару, запаморочення,  шум у вухах. Спостерігається: блідість шкіри,  акроціаноз, холодний липкий піт по тілу, артеріальний тиск - 80/50 мм рт. ст. Який патологічний стан виник у дівчини?
*a. Анафілактичний шок
b. Гіпоглікемічна кома
c. Гостре порушення мозкового кровообігу
d. Непритомність
e. Гіперглікемічна кома

145. Унаслідок ДТП водій отримав проникаючу травму грудної клітки. Візуалізується рана, через яку проходить повітря під час вдиху та видиху. Загальний стан потерпілого тяжкий, аускультативно - дихальні шуми на стороні поранення відсутні. Який патологічний стан виник у пацієнта?
a. Спонтанний пневмоторакс
b. Клапанний, напружений пневмоторакс
c. Гемоторакс
*d. Відкритий пневмоторакс
e. Закритий пневмоторакс

146. Диспетчер скерував бригаду екстреної (швидкої) медичної допомоги до місцевого нафтопереробного підприємства, звідки надійшло повідомлення про вибух паливного резервуару та численних потерпілий. Прибувши на місце виклику, працівники бригади виявили 18 потерпілих осіб із травмами різного ступеня тяжкості. Згідно з яким алгоритмом необхідно провести медичне сортування потерпілих?
a. JumpSTART
b. SAMPLE
c. CABCDE
*d. START
e. ABCDE

147. При проведенні медичного сортування на місці дорожньо-транспортної пригоди, працівник бригади екстреної (швидкої) медичної допомоги, виявив 2-х "чорних" потерпілих, 2-х "червоних" та 1 "жовтого" потерпілого. Кого потрібно госпіталізувати в першу чергу?
a. "Жовтих"
b. "Зелених"
c. "Чорних"
*d. "Червоних"
e. "Білих"

148. Чоловіку віком 47 років, що постраждав унаслідок ДТП викликали бригаду екстреної (швидкої) медичної допомоги. Об'єктивно спостерігається: ЧД - 35/хв, права сторона грудної клітки участі в акті дихання не бере, вени шиї - розширені, аускультативно дихальні шуми праворуч не вислуховуються. Який патологічний стан виник у пацієнта?
a. Перелом ребер справа
b. Відкритий пневмоторакс
*c. Напружений пневмоторакс
d. Забій грудної клітки, ускладнений емфіземою органів середостіння
e. Гемопневмоторакс

149. У пацієнта зі штучним водієм ритму в серці виникла зупинка кровообігу та необхідність у дефібриляції. На якій безпечній відстані від корпуса кардіостимулятора потрібно розмістити електроди?
a. Між електродами дефібрилятора та корпусом штучного водія ритму має бути відстань не менше ніж 5 см
*b. Між електродами дефібрилятора та корпусом штучного водія ритму має бути відстань не менше ніж 8 см
c. Один з електродів потрібно встановити безпосередньо над корпусом кардіостимулятора
d. Один з електродів потрібно розмістити якнайближче до корпуса кардіостимулятора
e. Пацієнти із штучним водієм ритму не потребують електричної дефібриляції

150. Жінка віком 53 роки шпиталізована до реанімаційного відділення із симптомами гострого інфаркту міокарда, через 10 хв раптово виникла зупинка серцевої дiяльностi та дихання. Негайно розпочато серцево-легеневу реанiмацiю. Які подальші дії лікаря в цьому разі?
a. Визначення рiвня глюкози кровi
b. Введення аміодарону 300 мг в/в
*c. Оцiнка ЕКГ-ритму
d. Негайна дефібриляція
e. Введення адреналіну 1 мг в/в

