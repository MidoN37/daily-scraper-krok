1. У пацієнта діагностовано раптову зупинку кровообігу. На ЕКГ реєструється фібриляція шлуночків. Проводиться комплекс заходів базової підтримки життя. Які лікарські засоби необхідно ввести після третьої послідовної дефібриляції?
a. Адреналін та аденозин
*b. Адреналін та аміодарон
c. Атропін та аміодарон
d. Адреналін та атропін
e. Атропін та аденозин

2. Яку допомогу необхідно надати потерпілому з проникаючим пораненням грудної клітки, що спричиняє відкритий пневмоторакс?
*a. Заклеїти місце поранення пов'язкою з плівки
b. Провести плевральну пункцію за Бюлау
c. Накласти асептичну пов'язку на рану
d. Здійснити декомпресію грудної клітки
e. Проводити оксигенотерапію потерпілому

3. Який шлях введення епінефрину гідрохлориду під час зупинки серцевої діяльності?
a. Не показаний під час зупинки серцевої діяльності
b. Внутрішньотрахеальний
*c. Внутрішньовенний
d. Внутрішньосерцевий
e. Внутрішньосерцевий і внутрішньотрахеальний

4. Чоловік під час ДТП вдарився грудною кліткою об кермо автомобіля. Протягом 1 години наростали задишка, загальна слабкість. При аускультації легень з правого боку - дихання відсутнє, з лівого - везикулярне. Пульс - 110/хв, ритмічний. АТ - 110/70 мм рт. ст. Яке ускладнення виникло у пацієнта?
*a. Правобічний закритий пневмоторакс
b. Перелом ребер праворуч
c. Правобічний гемоторакс
d. Забій грудної клітки праворуч
e. Кардіальний шок

5. На трамвайній зупинці дівчина знепритомніла. Об'єктивно спостерігається: свідомість відсутня, пульс на сонній артерії не визначається. Негайно розпочато комплекс серцево-легеневої реанімації. Що з нижченаведеного свідчить про ефективність реанімаційних заходів?
a. Зниження температури тіла
*b. Пульсація на сонній артерії
c. Перелом ребер
d. Розширені зіниці
e. Аспірація вмістом шлунка

6. Яка дія є першочерговою під час надання допомоги потерпілому внаслідок падіння з висоти, в якого виявлено відкритий перелом верхньої третини стегнової кістки?
a. Стабілізація шийного відділу хребта
b. Оксигенотерапія
c. Введення транексамової кислоти
d. Інфузійна терапія
*e. Контроль критичної кровотечі

7. При наданні допомоги дитині з тяжким нападом бронхіальної астми (первинна маніфестація) всі етапи медикаментозної терапії були неефективні. Виберіть препарат запасу для лікування даного невідкладного стану, шлях та дозу введення.
a. Дексаметазон 0,6 мг/кг в/м або в/в
*b. Магнезія сульфат 25% 40 мг/кг за 20-60 хвилин в/в
c. Сальбутамол 100 мкг (1 інгаляція) протягом 5 хв
d. Метилпреднізолон 2 мг/кг в/в струминно
e. Еуфілін 2,4% 6 мг/кг за 10 хвилин в/в

8. З поля, обробленого отрутохімікатами, доставлено чотирирічну дитину. Свідомість сплутана, відмічається гіперсалівація та бронхорея, зіниці вузькі. Який препарат необхідно використати як антидот у цьому разі?
a. Унітіол
b. Адреналін
c. Прозерин
*d. Атропін
e. Хромосмон

9. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно - над легенями дихання везикулярне, без хрипів, сатурація - 97%, свідомість ясна, комплекси QRS на ЕКГ регулярні, тривалістю 0,06 с. З чого слід розпочати лікування дитини?
a. Із внутрішньовенного введення аміодарону
b. З електричної кардіоверсії
c. Із в/в введення аденозину
*d. Із вагусних маневрів
e. Із внутрішньовенного введення верапамілу

10. Чоловік віком 48 рокiв, який лікувався в стаціонарі з приводу гострого iнфаркту мiокарда, раптово знепритомнiв. Об'єктивно спостерігається: зупинка серцевої дiяльностi та дихання, розпочато компресію грудної клітини та вентиляцію легень. На ЕКГ-моніторі реєструється електрична активність без пульсу. Які подальші дії лікаря в цьому разі?
*a. Ввести в/в епінефрин
b. Ввести в/в атропін після 3-го розряду
c. Ввести в/в аміодарон
d. Негайна дефібриляція
e. Ввести в/в атропін

11. Чоловік віком 60 років скаржиться на головокружіння, загальну слабкість, оніміння правої верхньої кінцівки. Об'єктивно спостерігається: асиметрія обличчя, слабкість правої руки, порушення мовлення. Який тест необхідно провести для оцінки ймовірного інсульту в пацієнта?
a. MARCH
b. GCS
*c. FAST
d. APGAR
e. AVPU

12. Жінка віком 63 роки доставлена до приймального відділення після ураження блискавкою. Під час огляду: свідомість ясна, шкіра рожева, суха, зовнішніх ушкоджень немає, але спостерігається ціаноз губ, акроціаноз. АТ - 150/90 мм рт. ст., пульс 104/хв, ЧД - 18/хв. До якого відділення необхідно шпиталізувати пацієнтку?
a. Кардіологічного
*b. Реанімаційного
c. Неврологічного
d. Виписати додому
e. Опікового

13. На хімічному підприємстві під час техногенної катастрофи відбулося руйнування ємності з токсичною речовиною. Для найефективнішого надання допомоги найбiльшій кiлькостi потерпілих використовується система медичного сортування "START". Що передбачає ця система насамперед?
*a. Оцiнку можливостi самостійно пересуватися
b. Зупинку кровотечi потерпiлим, якi цього потребують
c. Заповнення реєстрацiйних форм про надзвичайну ситуацію
d. Оцiнку самостiйного дихання i спонтанного кровообiгу
e. Оцiнку рівня свiдомостi та психiчного стану

14. У чоловіка під час прийому їжі раптово розвинулися напад кашлю, задишка, ціаноз шкірних покривів, втрата свідомості. Який патологічний стан виник у пацієнта?
a. Тромбоемболія легеневої артерії
b. Інфаркт легені
c. Пневмоторакс
d. Інфаркт міокарда
*e. Стороннє тіло дихальних шляхів

15. Після спортивної травми потерпілий скаржиться на біль у ділянці основи носа. Пальпація виявила чутливість стінок носових ходів і рухомість носових кісток. Носові ходи виповнені кров'яними згустками. Яка невідкладна допомога?
*a. Холод на ділянку носа, дренаж гематоми носової перегородки (за необхідності), контроль болю
b. Репозиція уламків, контроль болю
c. Холод на ділянку носа
d. Транспортування до клініки
e. Тампонада носових ходів

16. Укажіть дозування епінефрину під час проведення реанімаційних заходів новонародженому.
a. 0,5-1,0 мл
b. Від 1 до 3 мг/кг розчину 1:1000
c. 0,01-0,03 мкг/кг
*d. 0,01 до 0,03 мг/кг
e. 0,1-0,3 мг/кг

17. Який препарат необхідно ввести пацієнту в разі отруєння опіоїдами?
a. Флумазеніл
b. Натрію гідрогенкарбонат
*c. Налоксон
d. Кофеїн
e. Кальцію глюконат

18. У жінки віком 40 років, на 25 тиждень вагітності, раптово погіршився стан із втратою свідомості. Констатовано зупинку кровообігу та дихання. З анамнезу: гіпертонічна хвороба. Що може сприяти ефективній серцево-легеневій реанімації в цій ситуації?
a. Залишити пацієнтку горизонтально з валиком під лопатками
b. Повернути тулуб вагітної жінки на правий бік
c. Підняти нижні кінцівки для централізації кровообігу
d. Підняти головний кінець на 30^o для кращого доступу
*e. Відтиснути ручним способом вагітну матку ліворуч

19. На місці ДТП - чоловік віком 35 років, без свідомості, пульс на сонних артеріях не визначається, зіниці широкі, самостійно перестав дихати за кілька хвилин до приїзду карети швидкої медичної допомоги. Який патологічний стан виник у пацієнта?
a. Агонія
b. Біологічна смерть
c. Термінальна пауза
d. Преагонія
*e. Клінічна смерть

20. Через який проміжок часу можна припинити реанімаційні заходи трирічній дитині у зв'язку з їх неефективністю?
a. 10-15 хв
b. 3-5 хв
*c. 30-45 хв
d. 5-10 хв
e. 20-25 хв

21. Що застосовують для лікування пацієнтів із бронхоспазмом, які зазнали токсичного впливу хлору?
a. Магнію сульфат у формі спрею
b. Седативні препарати
*c. Аерозольні бронходилататори
d. Киснево-гелієві суміші
e. Гірчичники

22. У дитини на ЕКГ-моніторі зареєстровано шлуночкову тахікардію без пульсу. Яку першочергову дію має виконати лікар під час СЛР у цій ситуації?
*a. Проведення дефібриляції енергією 4 Дж/кг
b. Проведення дефібриляції енергією 8 Дж/кг
c. Проведення кардіоверсії енергією 1 Дж/кг
d. Проведення кардіоверсії енергією 4 Дж/кг
e. Проведення дефібриляції енергією 1Дж/кг

23. У чоловіка віком 23 роки після ДТП виявлено переломом правої стегнової кістки в середній третині. Лікар екстреної (швидкої) медичної допомоги наклав тракційну шину Дітеріхса. З якою метою лікар здійснив цю маніпуляцію?
a. Попередження жирової емболії кістковим мозком
*b. Попередження травмування судин, нервів та м'яких тканин
c. З метою відновлення фізіологічного положення кінцівки
d. Зменшення больових відчуттів у потерпілого
e. Щоб кінцівка не заважала при транспортуванні

24. Унаслідок вибуху на хімічному заводі є загиблі та поранені, понад 50 осіб з опіками, механічними травмами та отруєннями. Укажіть основні елементи, які передбачає лікувально-евакуаційне забезпечення населення у цьому разі.
a. Сортування, відновлення, рятування
b. Надання медичної допомоги, евакуацію, ізоляцію
*c. Сортування, надання медичної допомоги, евакуацію
d. Сортування, евакуацію, лікування
e. Ізоляцію, рятування, відновлення

25. Бригада екстреної (швидкої) медичної допомоги прибула на виклик з приводу утоплення 5 осіб, що евакуювалися за допомогою катера. У 3 із них виникло утоплення та була проведена успішна серцево-легенева реанімація. Із наявних симптомів: виражена задишка у стані спокою, ціаноз, пінисте мокротиння та загальна слабкість. Який вид утоплення виник у пацієнтів?
a. Асфіктичний
b. Блідий
c. Синкопальний
*d. Справжній
e. Гіпервентиляційний

26. Який "золотий стандарт" діагностики ТЕЛА?
a. УЗД серця
b. Рентгеноскопія органів грудної клітки
c. Спірографію
*d. Комп'ютерна томографічна ангіографія
e. Бронхоскопію

27. Під час медичного сортування виявлено, що потерпілий не може самостійно пересуватися, не співпрацює з медичним персоналом, дезорієнтований, ЧД - 30/хв, пульс на периферіях визначається. До якої сортувальної групи належить пацієнт?
a. Фіолетової
b. Зеленої
c. Жовтої
d. Чорної
*e. Червоної

28. Пацієнт доставлений до приймального відділення лікарні без свідомості. Під час огляду виявлено: за шкалою ком Глазго - 4 бали з відсутністю реакції на подразники, широкими зіницями та вираженим пригніченням дихання. Які першочергові дії має виконати лікар у цьому разі?
a. Допоміжна вентиляція мішком "Амбу"
b. Трахеотомія
c. Конікотомія
*d. Інтубація трахеї та ШВЛ
e. Потрійний прийом Сафара

29. Які критерії включає алгоритм START при сортуванні постраждалих під час масових надходжень?
a. Стан притомності, наявність та частота дихання, стан перфузії, результати лабораторних досліджень
b. Швидкий огляд потерпілого, результати лабораторних та інструментальних досліджень
*c. Стан притомності, наявність та частота дихання, стан перфузії
d. Стан притомності, стан перфузії, результати лабораторних досліджень
e. Стан притомності, наявність та частота дихання, стан перфузії, результати інструментальних досліджень

30. Який алгоритм первинного огляду потерпілого використовується на місці ДТП?
a. Шкала APACHE
*b. СABCDE
c. Шкала ком Глазго
d. Шкала AVPU
e. Шкала SOFA

31. При обстеженні пацієнтки віком 24 роки зі скаргами на ниючий біль у животі, загальну слабкість, запаморочення та сонливість з'ясували, що загальний стан задовільний, основні показники життєдіяльності в межах норми. Згідно зі збором анамнезу за схемою SAMPLE, відомо про скарги, відсутність алергії, постійний прийом медикаментів (фолієвої кислоти), останній прийом їжі - 3 год тому, причина виникнення болю в животі невідома. Які додаткові опитування необхідно провести для повноцінного збору анамнезу за шкалою SAMPLE?
a. Зібрати інфекційний анамнез дитячого віку
b. Зібрати загальний алергологічний анамнез
c. З'ясувати місце роботи пацієнтки та вплив шкідливих факторів
*d. З'ясувати, чи вона не є вагітною, виявити супутні (перенесені) захворювання, травми
e. З'ясувати, коли було останнє вживання їжі або напоїв

32. Які ознаки характерні для гіперкаліємії та реєструється на ЕКГ-моніторі при краш-синдромі?
a. Вузькі комплекси QRS (більш ніж 0,12 с), відсутність Р-хвиль, наявність пікових Т-хвиль
b. Вузькі комплекси QRS (більш ніж 0,12 с), надшлуночкові екстрасистоли, тахікардія
*c. Широкі комплекси QRS (більш ніж 0,12 с), відсутність Р-хвиль, наявність пікових Т-хвиль
d. Випадіння комплексів QRS, наявність пікових Т-хвиль
e. Бігеменія, відсутність Р-хвиль, наявність пікових Т-хвиль

33. Укажіть вид травми, яка включає декілька пошкоджень у межах однієї анатомо-функціональної ділянки.
a. Травматизм
*b. Множинна
c. Ізольована
d. Комбінована
e. Поєднана

34. Жінку віком 45 років шпиталізовано до лікарні після ДТП. Об'єктивно спостерігається: свідомість - ступор, пульс - 66/хв, АТ - 160/90 мм рт. ст., анізокорія, мимовільні рухи в лівих кінцівках обмежені. Сухожильні рефлекси S>D, симптом Бабінського ліворуч, ригідність м'язів потилиці, позитивний симптом Керніга. На краніограмах - перелом правої тім'яної кістки, ліквор - із домішками крові. Який вид черепно-мозкової травми у пацієнта?
a. Стиснення головного мозку
*b. Забій головного мозку
c. Забій м'яких тканин голови
d. Струс головного мозку
e. Дифузне аксональне ураження головного мозку

35. Хлопчика, що хворіє на цукровий діабет протягом 10 років, шпиталізовано у зв'язку зі швидким погіршенням стану: загальна слабкість, поліурія, полідипсія, нудота, блювання, загальмованість, сонливість. Спостерігається: дихання Куссмауля, запах ацетону у видихнутому повітрі. У сечі наявна значна кількість цукру та кетонових тіл. Яке ускладнення цукрового діабету, найімовірніше, виникло у пацієнта?
a. Гіперглікемічна кома
b. Лактоацидотична кома
*c. Кетоацидотична кома
d. Гіпоглікемічна кома
e. Печінкова кома

36. Який основний патогенетичний механізм розвитку шоку в дітей?
a. Гіповолемія
b. Зниження скоротливості міокарда
c. Травма
*d. Порушення перфузії тканин
e. Коагулопатія

37. У десятирічного хлопчика із діагнозом: бронхіальна астма з інтермітуючим перебігом, відзначається напад задухи середнього ступеня тяжкості. Якому препарату слід надати перевагу на початковому етапі невідкладної терапії?
*a. Сальбутамолу
b. Норадреналіну
c. Фліксотиду
d. Адреналіну
e. Інталу

38. До відділення інтенсивної терапії шпиталізовано дитину віком 14 років із масою тіла 48 кг у непритомному стані із судомами, що тривають. Забезпечено прохідність дихальних шляхів та внутрішньовенний доступ. Яку максимальну разову внутрішньовенну дозу діазепаму необхідно призначити дитині в цьому разі?
a. 12 мг
b. 5 мг
*c. 10 мг
d. 24 мг
e. Діазепам можна застосовувати тільки після 16 років

39. Який антидот необхідно застосувати під час отруєння грибами , що містять фалоідини і аманітини (бліда поганка)?
a. Натрію тіосульфат
b. Налоксон
*c. Бензилпеніцилін
d. Атропін
e. Прозерин

40. Яку функцію виконує лідер бригади, що першою прибула на місце події з масовим ураженням людей?
a. Відповідального за вчасне прибуття додаткових служб
b. Сортувальника
c. Відповідального за транспорт
*d. Медичного координатора
e. Відповідального за розгортання медичного пункту

41. Укажіть критичне раннє ускладнення краш-синдрому.
a. Ниркова недостатність
b. Поліорганна недостатність
c. Сепсис
*d. Гіперкаліємія
e. Коагулопатія

42. У жінки віком 27 років із синдромом подовженого інтервалу QT виник пароксизм шлуночкової тахікардії типу пірует. Який препарат необхідно ввести у цьому разі?
a. Лідокаїн
b. Ізопреналін
*c. Магнію сульфат
d. Аміодарон, прокаїнамід
e. Метопролол

43. До відділення інтенсивної терапії шпиталізовано пацієнта віком 43 роки з діагнозом: перелом правої стегнової кістки. Із анамнезу відомо: пацієнтка впродовж 3-х місяців приймає варфарин 5 мг/добу. Об'єктивно спостерігається: свідомість за ШКГ - 15 балів, ЧД - 18/хв, SpO_2 - 98% при самостійному диханні з інсуфляцією кисню зі швидкістю потоку 3 л/хв, АТ - 135/90 мм рт. ст., ЧСС - 106/хв, Hb - 90г/л, еритроцити - 2,8·10^12/л, МНО - 3,5, ПТІ - 40%. Яка тактика лікаря на ранньому госпітальному етапі?
a. Транексамова кислота 2 г/добу, трансфузія еритроцитарного компоненту крові
*b. Вітамін К, концентрат протромбінового комплексу
c. Транексамова кислота 2 г/добу, кальцію хлорид 1000 мг
d. Тромбоконцентрат, транексамова кислота 3 г/добу
e. Транексамова кислота 3 г/добу

44. Який показник не враховується під час оцінки стану за шкалою Апгар?
a. Стан зовнішнього дихання
*b. Температура тіла
c. Частота скорочень серця
d. Колір шкіри
e. М’язовий тонус

45. Чоловік віком 37 років під час їжі раптово підвівся на ноги схопившись за шию. У нього розвинулися напад кашлю та задишка, ціаноз шкірних покривів. Діагностовано стороннє тіло дихальних шляхів. Яку невідкладну допомогу потрібно надати пацієнтові у цьому разі?
a. Потрійний прийом Сафара
*b. Прийом Геймліха
c. Штучна вентиляція легень
d. Прекардіальний удар
e. Закритий масаж серця

46. Пацієнтці після зупинки кровообігу проводиться серцево-легенева реанімація, після виконання електричної дефібриляції на ЕКГ-моніторі з'явилися ознаки відновлення синусового ритму, проте пульсація на сонних та стегнових артеріях відсутні. Які подальші дії має виконати лікар?
a. Припинити реанімаційну акцію
b. Ввести в/в 1 мг адреналіну
*c. Продовжити масаж серця та штучну вентиляцію легень
d. Повторити розряд дефібрилятора
e. Ретельно виміряти артеріальний тиск

47. Як розрахувати ЦПР (центральний перфузійний тиск) при закритій черепномозковій травмі?
*a. ЦПТ = середній артеріальний тиск – внутрішньочерепний тиск
b. ЦПТ = систолічний тиск + 1/2 пульсового
c. ЦПТ = систолічний тиск + 1/3 пульсового
d. ЦПТ = середній артеріальний тиск + 1/2 пульсового
e. ЦПТ = діастолічний тиск – внутрішньочеревний тиск

48. Чоловік віком 40 років під час споживання шашлику раптово вибіг із-за столу, почав метушитися обхоплювати себе руками за шию. На запитання присутніх відповісти нічого не може, при вдиху відзначається інспіраторна задишка. Друзі розпочали проводити прийоми Геймліха, однак звільнити дихальні шляхи від стороннього тіла не вдалося. Потерпілий різко зблід, почав втрачати свідомість. Яка подальша тактика?
*a. Негайно провести конікотомію
b. Дістати стороннє тіло пальцями
c. Негайно провести трахеостомію
d. Негайно провести інтубацію трахеї
e. Негайно ввести ларингеальну маску

49. Бригада екстреної (швидкої) медичної допомоги транспортує пацієнта з гострим коронарним синдромом. Лікар раптово помітив, що пацієнт не реагує на подразники. На ЕКГ-моніторі ритм, який може дати пульс. Укажіть першочергові дії лікаря?
a. Провести негайну дефібриляцію
*b. Перевірити пульс на сонній артерії
c. Ввести гліцерил тринітрат 0,4 мг сублінгвально
d. Ввести 1 мг адреналіну в/в
e. Розпочати інфузійну терапію

50. Дитина через 30 хвилин після початку гри в теніс раптово втратила свідомість. В анамнезі: інсулінозалежний цукровий діабет, тяжка форма. Об'єктивно спостерігається: шкіра волога, тонус м'язів кінцівок підвищений. Пульс - 80/хв, ритмічний. АТ - 110/70 мм рт. ст. ЧД - 28/хв, ритмічне. Менінгеальні симптоми відсутні. Який патологічний стан виник у дитини?
a. Лактацидотична кома
b. Гіперглікемічна кома
*c. Гіпоглікемічна кома
d. Діабетична гіперосмолярна кома
e. Діабетична кетоацидотична кома

51. Пацієнту під час серцево-легеневої реанімації проведено інтубацію трахеї. Яким стане співвідношення компресій та штучних вдихів?
a. 30:2
b. 3:1
c. 5:1
d. 15:2
*e. Кожну 6-ту секунду, асинхронно

52. Потерпілий на підприємстві отримав термічний опік ІІ ступеня тяжкості, уражено 20% поверхні тіла. Госпіталізація на який рівень надання комбустіологічної допомоги показана?
a. Амбулаторне лікування під наглядом лікаря-хірурга або лікаря-комбустіолога
b. -
*c. На другий рівень
d. На третій рівень
e. На перший рівень

53. Під час проведення СЛР у дитини 8 років, якою буде енергія першого розряду для дефібриляції у разі наявності на моніторі фібриляції шлуночків або шлуночкової тахікардії без пульсу?
*a. 4 Дж/кг
b. 0,5 Дж/кг
c. 1 Дж/кг
d. 6 Дж/кг
e. 2 Дж/кг

54. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яку першочергову дію має виконати лікар під час СЛР у цій ситуації?
a. Внутрішньовенне введення атропіну
*b. Електричну дефібриляцію
c. Відновлення прохідності дихальних шляхів
d. Зовнішній масаж серця
e. Внутрішньовенне введення адреналіну

55. У шестимісячної дитини під час огляду спостерігається: виражена дихальна недостатність, синюшний носогубний трикутник у спокої, значні виділення з носа, підвищення температури тіла до субфебрильних цифр. Дитина неспокійна, плаче, спостерігалось апное протягом 4 с. Сатурація - 87%, ЧД - 40/хв,  допоміжна участь мускулатури в акті дихання. Яка тактика лікаря в цьому разі?
a. Постановка носових канюль, налагодження подачі кисню
b. Негайно ввести парацетамол для зняття жару
c. Помістити дитину під кисневий ковпак
d. Забезпечення нейтрального положення голови, подача кисню через маску
*e. Санація ВДШ, налагодження подачі кисню

56. Під час проведення розширених реанімаційних заходів у пацієнта визначалося п'ять дефібриляційних ритмів поспіль. Яке дозування аміодарону необхідно ввести після п'ятої послідовної дефібриляції?
a. 900 мг в/в
b. 300 мг в/в
c. 450 мг в/в
d. 600 мг в/в
*e. 150 мг в/в

57. Який діапазон балів за шкалою ком Глазго необхідний для постановки діагнозу: кома?
a. 0-2
b. 0
c. 10-15
d. 9-10
*e. 3-8

58. До жінки віком 57 років викликали бригаду екстреної (швидкої) медичної допомоги. Зранку, на тлі повного благополуччя, виник сильний біль в правій половині грудної клітки, з'явилась задишка. Об'єктивно спостерігається: ЧД – 30/хв, грудна клітка - асиметрична, перкуторно - тимпаніт праворуч, аускультативно - відсутність дихальних шумів з правого боку. Із анамнезу відомо, що 5 років тому лікувався з приводу туберкульозу легень. Який патологічний стан виник у пацієнта?
a. Забій грудної клітки
*b. Спонтанний пневмоторакс
c. Гострий інфекційний плеврит
d. Патологічний перелом ребра праворуч
e. Відкритий пневмоторакс

59. Унаслідок техногенної ядерної катастрофи, доставлено чоловіка 40 років до відділення інтенсивної терапії. У чоловіка скарги на помірно виражений головний біль, запаморочення, однократна блювота. Об'єктивно у потерпілого: ясна свідомість, орієнтується у місці та часі, шкіра звичайного кольору, пульс - 80/хв, тони серця звучні, АТ - 120/80 мм рт. ст., аускультативно - дихання везикулярне, температура тіла - 36,2^oС. Дані  індивідуального дозиметру дорівнюють 1,2 Гр.  Встановіть попередній діагноз?
*a. Гостра променева хвороба І ступеня тяжкості
b. Гостра променева хвороба IV  ступеня тяжкості
c. Гостра променева хвороба V ступеня тяжкості
d. Гостра променева хвороба ІІІ  ступеня тяжкості
e. Гостра променева хвороба ІІ  ступеня тяжкості

60. До відділення інтенсивної терапії шпиталізовано пацієнта віком 32 роки. Діагностовано: закритий перелом правого і лівого стегна, розрив селезінки. Об'єктивно спостерігається: свідомість за ШКГ - 14 балів, ЧД - 16/хв, SpO_2 - 98% при самостійному диханні з інсуфляцією кисню зі швидкістю потоку 5 л/хв, АТ - 80/50 мм рт. ст., ЧСС - 112/хв, Hb - 40г/л, еритроцити - 1,6г/л. Планується проведення масивної трансфузії компонентів крові. Який об'єм компонентів крові необхідно ввести потерпілому на ранньому госпітальному етапі?
*a. Заміна 50% об'єму циркулюючої крові за 3-4 год
b. Трансфузія 2 одиниць за 1 год
c. Трансфузія 5 одиниць протягом 24 год
d. Заміна 20% об'єму циркулюючої крові за 3-4 год
e. Заміна 25% об'єму циркулюючої крові за 3-4 год

61. Під час медичного сортування у потерпілого при обстеженні визначено стан свідомості за шкалою ком Глазго - 8 балів, пульс на периферійних судинах відсутній. До якої сортувальної групи слід перевести потерпілого?
a. Жовтої
b. Фіолетової
*c. Червоної
d. Чорної
e. Зеленої

62. Жінці віком 47 років зворотною причиною раптової зупинки серця є гіпоксія. Які дії має виконати лікар для усунення цього патологічного стану?
a. Забезпечити оксигенотерапію 100%-им киснем 15 л/хв за допомогою назальних канюль
*b. Відновити прохідність дихальних шляхів складним надгортанним пристроєм або інтубація, вентилювати на кожну 5 с, під'єднати 100%-ий кисень
c. Відновити прохідність дихальних шляхів орофарингеальною трубкою, вентилювати на кожну 15 с, під'єднати 100%-ий кисень
d. Забезпечити оксигенотерапію 100%-им киснем 15 л/хв за допомогою нереверсивної маски
e. Вентилювати за показниками капнографа, дотримуючись 35-45 мм рт. ст.

63. До потерпілого внаслідок електротравми викликано бригаду екстреної (швидкої) медичної допомоги . Під час огляду спостерігається: пацієнт непритомний, самостійне дихання та пульс відсутні. Негайно розпочато проведення серцево-легеневої реанімації. На кардіомоніторі - фібриляція шлуночків. Проведено 2 дефібриляції. Під час третьої переоцінки ритму - фібриляція шлуночків. Якою буде подальша тактика бригади екстреної (швидкої) медичної допомоги?
a. Електрична дефібриляція і продовження серцево-легеневої реанімації
*b. Електрична дефібриляція, епінефрин 1 мг в/в, аміодарон 300 мг в/в
c. Епінефрин 1 мг в/в, аміодарон 600 мг в/в
d. Продовжувати серцево-легеневу реанімацію
e. Епінефрин 1 мг в/в, електрична кардіоверсія

64. Які показники включає трикутник педіатричної оцінки?
a. Свідомість, частота серцевих скорочень, колір шкіри
b. Свідомість, частота серцевих скорочень, артеріальний тиск
c. Частота серцевих скорочень, дихання, колір шкіри
d. Артеріальний тиск, частота серцевих скорочень, колір шкіри
*e. Зовнішній вигляд, дихання, кровообіг

65. У чоловіка віком 46 років на ЕКГ-моніторі діагностована фібриляція шлуночків. Які першочергові реанімаційні заходи необхідно надати пацієнту?
*a. Електричну дефібриляцію
b. Введення епінефрину гідрохлориду
c. Введення допаміну
d. Введення лідокаїну гідрохлориду
e. Введення аміодарону

66. Бригада екстреної (швидкої) медичної допомоги транспортує чоловіка віком 42 роки до лікарні, який з метою суїциду випив 50 г хлорофосу, розвівши його в склянці з водою. Стан пацієнта різко погіршився: виникла брадикардія - 42/хв, слинотеча, сльозотеча, над легенями вологі поодинокі різнокаліберні хрипи. Який лікарський засіб необхідно застосувати, щоб стабілізувати стан пацієнта?
a. Хлористий кальцій 10%
b. Фізіологічний розчин 0,9%
c. Епінефрину 0,1%
d. Еуфілін 2,4%
*e. Атропін сульфат 0,1%

67. Пацієнт знаходиться в стані клінічної смерті, на ЕКГ-моніторингу визначається фібриляція шлуночків. Укажіть, який антиаритмічний засіб і після якої неуспішної спроби дефібриляції доречно застосувати.
a. Аміодарон, після першої неефективної спроби
b. Лідокаїн, після першої неефективної спроби
c. Метопролол, після третьої неефективної спроби
*d. Аміодарон, після третьої неефективної спроби
e. Метопролол, після другої неефективної спроби

68. Який відсоток кисню необхідно дати пацієнту під час проведення серцево-легеневої реанімації?
a. 40% кисню
*b. Максимально можливий відсоток кисню
c. 80% кисню
d. Вентилювати необхідно атмосферним повітрям
e. 50% кисню

69. До відділення інтенсивної терапії шпиталізовано пацієнта віком 59 років. Діагностовано: правобічний гемоторакс (1000 мл), закритий перелом правого стегна. Геморагічний шок II ступеня. Об'єктивно спостерігається: свідомість за ШКГ - 15 балів, ЧД - 26/хв, SpO_2 - 95% при самостійному диханні з інсуфляцією кисню зі швидкістю потоку 6 л/хв, АТ - 90/55 мм рт. ст., ЧСС - 120/хв, Hb - 65г/л, еритроцити - 2,1·10^12/л. Яке співвідношення компонентів крові необхідно ввести потерпілому на ранньому госпітальному етапі?
a. Еритроцитарний компонент крові та плазма свіжозаморожена у співвідношенні 3:1
b. Еритроцитарний компонент крові та плазма свіжозаморожена у співвідношенні 2:2
c. Еритроцитарний компонент крові та плазма свіжозаморожена у співвідношенні 1:2
d. Еритроцитарний компонент крові та плазма свіжозаморожена у співвідношенні 1:3
*e. Еритроцитарний компонент крові та плазма свіжозаморожена у співвідношенні 1:1

70. Який патологічний тип дихання розвивається у пацієнтів під час діабетичної (кетоацидотичної) коми?
a. Тахіпное
*b. Куссмауля
c. Чейн-Стокса
d. Брадипное
e. Біота

71. Який об'єм інфузійної терапії кристалоїдами необхідно ввести дитині під час анафілаксії?
a. 30 мл/кг
b. 500-1000 мл
c. 100 мл/кг
d. 50 мл/кг
*e. 10 мл/кг

72. Чоловік віком 78 років доставлений бригадою екстреної (швидкої) медичної допомоги у відділення реанімації та інтенсивної терапії через 30 хвилин після раптового виникнення порушення мовлення та слабкості у правій верхній та нижній кінцівках. Під час огляду виявлено параліч та гіперестезію правої сторони, позитивний симптом Бабінського праворуч, нерозбірливе мовлення. На комп'ютерній томографії голови показує гіперденсивність лівої середньої мозкової артерії та відсутність ознак внутрішньочерепної кровотечі. Стан пацієнта швидко покращується після початку фармакотерапії, а слабкість повністю зникає. Який із нижченаведених препаратів, найімовірніше, був застосований?
a. Варфарин
*b. Альтеплаза
c. Празугрель
d. Ривароксабан
e. Гепарин

73. Хлопчик народився в стані важкої асфіксії. ЧСС - 80/хв, дихання аритмічне, поодинокі дихальні рухи, дифузний ціаноз шкіри, знижений тонус м'язів. Лікар вирішив приступити до реанімаційних заходів. Яке положення повинна займати голова новонародженої дитини під час надання первинних реанімаційних заходів?
a. Голова повернута вліво
*b. Голова злегка закинута назад
c. Голова повернута вправо
d. Голова сильно закинута назад
e. Голова нахилена вперед

74. Жінка віком 27 років годину тому послизнулася на вулиці і впала лівим боком на бордюр. Самостійно прийшла додому, але стан погіршувався і чоловік викликав бригаду екстреної (швидкої) медичної допомоги. Під час огляду лікаря пацієнтка притомна, шкірні покриви бліді, вологі, холодні. Пульс на променевій артерії не визначається. АТ - 80/40 мм рт. ст. ЧСС - 120/хв. Дихання везикулярне над усією поверхнею грудної клітки. ЧД - 18/хв. Який патологічний стан виник у пацієнтки?
*a. Внутрішня кровотеча, геморагічний шок
b. Перелом тазу
c. Закрита черепно-мозкова травма
d. Спонтанний пневмоторакс
e. Забій грудної клітки

75. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 70/35 мм рт. ст., аускультативно - над легенями дихання везикулярне, без хрипів, сатурація - 93%, свідомість пригнічена (13 балів за шкалою ком Глазго), комплекси QRS на ЕКГ регулярні, тривалістю 0,06 с. З чого розпочати лікування дитини?
a. В/в введення верапамілу
b. Вагусних маневрів
c. В/в введення аміодарону
*d. Електричної кардіоверсії
e. В/в введення сульфату магнію

76. Під час виконання протоколу розширених заходів реанімації, один із рятувальників помітив різке підняття PetCO_2. Про що це може свідчити ?
a. Зміщення інкубаційної трубки в правий бронх
b. Некоректне проведення вентиляції
*c. Відновлення спонтанного кровообігу
d. Неефективне проведення компресій грудної клітки
e. Прогностично неблагоприємна ознака з відновлення спонтанного кровообігу

77. Укажіть складники, що входять до алгоритму збору анамнезу SAMPLE)
a. Симптоми, прийом ліків, попередня історія хвороб, останнє споживання їжі/рідини, фактори зовнішнього середовища
*b. Симптоми, алергія, прийом ліків, попередня історія хвороб, останнє споживання їжі/рідини, фактори зовнішнього середовища
c. Симптоми, алергія, прийом ліків, попередня історія хвороб, останнє споживання їжі/рідини
d. Симптоми, алергія, попередня історія хвороб, останнє споживання їжі/рідини, фактори зовнішнього середовища
e. Алергія, прийом ліків, попередня історія хвороб, останнє споживання їжі/рідини, фактори зовнішнього середовища

78. У чоловіка віком 85 років раптово з'явився біль у грудній клітці, задишка, покашлювання. Об'єктивно спостерігається: здуття шийних вен, у легенях визначається коробковий перкуторний звук, у нижніх відділах з правого боку - притуплення, акцент ІІ тону над легеневою артерією. На обох ногах - варикозна хвороба вен нижніх кінцівок. У нижній третині стегна правої ноги припухлість, відзначається локальна гіперемія. Рентгенографічно: у нижній частині правої легені - затемнення. Яке ускладнення, найбільш вірогідно, виникло у пацієнта?
a. Пневмоторакс
b. Астматичний стан
*c. Тромбоемболія легеневої артерії
d. Пневмонія
e. Інфаркт міокарда

79. Чоловіка віком 35 років після травми грудної клітки шпиталізовано у тяжкому стані. Об'єктивно спостерігається: порушення свідомості, АТ - 80/40 мм рт. ст., пульс аритмічний 100-120/хв, тони серця не прослуховуються, ціаноз, аускультативно дихання ліворуч відсутнє, наявна асиметрія грудної клітки, тимпаніт, девіація трахеї вправо. Який патологічний стан у пацієнта?
a. Гемоторакс ліворуч
b. Перелом груднини
c. Забій головного мозку
d. Інфаркт міокарда
*e. Напружений пневмоторакс ліворуч

80. До відділення інтенсивної терапії шпиталізовано пацієнта віком 37 років. Діагностовано: правобічний гемоторакс (крововтрата - 1000 мл), закритий перелом лівої стегнової кістки, травматичний шок II ст. Об'єктивно спостерігається: свідомість за ШКГ - 14 балів, ЧД - 28/хв, SpO_2 - 94% при самостійному диханні з інсуфляцією кисню зі швидкістю потоку 8 л/хв, АТ - 80/50 мм рт. ст., ЧСС - 116/хв, Hb - 70г/л, еритроцити - 2,2·10^12/л. Що повинна включати інтенсивна терапія контролю пошкоджень?
a. Профілактика гіпертермії і метаболічного алкалозу
*b. Профілактика й усунення летальної тріади
c. Профілактика синдрому жирової емболії
d. Профілактика гіпертермії, гіперкоагуляції та алкалозу
e. Профілактика венозного тромбоемболізму

81. У жінки віком 46 років, незважаючи на проведену дезінтоксикаційну терапію з приводу отруєння етиленгліколем, уже другу добу спостерігаються: анурія, добовий діурез <50 мл, пастозність обличчя, калій плазми крові - 7,5 ммоль/л, наявні екстрасистоли на ЕКГ. Який із методів еферентної терапії буде ефективним по щодо елімінації калію з плазми?
a. Фільтраційний
b. Перфузійний
c. Гравітаційний
d. Сорбційний
*e. Діалізний

82. Чоловіку віком 67 років проводяться розширені реанімаційні заходи. Із анамнезу відомо, що пацієнт проходить сеанси гемодіалізу. Рівень калію в плазмі крові становить 7 ммоль/л. Який препарат та в якому дозуванні необхідно ввести пацієнту з кардіопротективною дією?
*a. Кальцію глюконат 10% 30 мл
b. Аміодарон 150 мг
c. Адреналін 0,1% 1 мл в/в
d. Лідокаїн 1 мг/кг в/в
e. Магнію сульфат 2 г в/в

83. Чоловіку віком 49 років із відновленням спонтанного кровообігу, у якого зворотною причиною раптової зупинки кровообігу була гіповолемія, проводиться інфузійна терапія. При повторному огляді аускультативно - вологі хрипи, частота дихання - 4 за 10 сек, синусова тахікардія на моніторі, АТ - 80/40 мм рт. ст. Які подальші дії в наданні допомоги цьому пацієнту?
a. Інгаляційно дати сальбутамол
b. Ввести норадреналін в/в
*c. Припинити проведення інфузійної терапії
d. Ввести препарати нітрогліцерину
e. Зменшити дозу інфузії

84. Які дії насамперед має виконати лікар пацієнту із зареєстрованою на ЕКГ асистолією?
*a. Закритий масаж серця
b. Інфузію поліглюкіну
c. Введення \beta-адреноблокаторів
d. Внутрішньовенне введення гідрокарбонату натрію
e. Введення кортикостероїдів

85. Які ліки є альтернативними, за неможливості ввести аміодарон, при фібриляції шлуночків, під час проведення розширених реанімаційних заходів?
*a. Лідокаїн
b. Дигоксин
c. Новокаїнамід
d. Норадреналін
e. Соталол

86. У чоловіка з цукровим діабетом поступово з'явилися почуття голоду, загальна слабкість, гіпергідроз, психомоторне збудження, втрата свідомості. АТ - 130/80 мм рт. ст., тахікардія. Яке лабораторне дослідження необхідно першочергово провести у цьому разі?
a. Загальний аналіз сечі
*b. Визначення вмісту глюкози крові
c. Комп'ютерна томографія головного мозку
d. Загальний аналіз крові
e. Люмбальна пункція

87. Які ритми належать до недефібриляційних при зупинці кровообігу в педіатрії відносяться?
a. Фібриляція шлуночків, фібриляція предсердь
b. Асистолія, безпульсова шлуночкова тахікардія, брадикардія <60/хв
*c. Асистолія, безпульсова електрична активність, брадикардія <60/хв
d. Асистолія, безпульсова електрична активність, фібриляція шлуночків
e. Фібриляція шлуночків, безпульсова шлуночкова тахікардія

88. Чоловік віком 52 роки лікується амбулаторно з приводу негоспітальної пневмонії. На фоні нападу кашлю виник біль у грудній клітці ліворуч. Об'єктивно спостерігається: АТ - 130/90 мм рт. ст., пульс - 90/хв. Під час аускультації відсутні дихальні шуми з лівого боку. З анамнезу відомо, що у пацієнта часті пневмонії. Який патологічний стан призвів до погіршення стану пацієнта?
a. Перелом ребер з лівого боку
b. Розрив абсцесу легені
c. Ятрогенний пневмоторакс
d. Посттравматичний пневмоторакс
*e. Спонтанний (вторинний ) пневмоторакс

89. У п'ятирічної дитини діагностовано анафілаксію. Яку дозу епінефрину необхідно ввести пацієнтці?
*a. 150 мкг в/м
b. 500 мкг в/м
c. 300 мкг в/м
d. 100 мкг в/м
e. 200 мкг в/м

90. У дворічної дитини після отруєння таблетками "від мігрені" визначається загальмованість, брадикардія, A-V блокада, артеріальна гіпотензія, бронхоспазм. Який препарат необхідно призначити пацієнтці для лікування?
a. Допамін
*b. Атропіну сульфат
c. Серцеві глікозиди
d. Норадреналін
e. Добутамін

91. Одинадцятирічна дівчинка спекотної погоди раптово поскаржилася на слабкість, пульсуючий головний біль, нудоту, було однократне блювання. Об'єктивно спостерігається: кінцівки теплі, гіперемія обличчя, рясне потовиділення та порушення координації, пульс до 100/хв, ритмічний, температура тіла - 38^oС. Яка оптимальна тактика екстреної (швидкої) медичної допомоги?
a. Метамізол натрію в/м
b. Парацетамол в/в крапельно
c. Парацетамол в/в+ібупрофен+фізичні методи
*d. Фізичні методи охолодження
e. Ібупрофен 200 мг всередину одноразово

92. У жінки віком 52 роки, яка хворіє на епілепсію, розвинувся великий судомний напад тривалістю 2 хв. Через 3 хв після нападу свідомість не відновилася, виникли повторні тоніко-клонічні судоми. Яка тактика надання допомоги на догоспітальному етапі?
*a. Забезпечити прохідність дихальних шляхів, оксигенотерапія, діазепам 0,3 мг/кг в/в
b. Оцінити перфузію, діазепам 0,1 мг/кг в/в
c. Забезпечити прохідність дихальних шляхів, оксигенотерапія, пропофол 1,5мг/кг в/в
d. Забезпечити прохідність дихальних шляхів, оксигенотерапія, кетамін 2 мг/кг в/в
e. Пульсоксиметрія, тіопентал натрію 5 мг/кг в/в

93. До відділення інтенсивної терапії шпиталізовано пацієнта віком 34 роки. Діагностовано: розрив селезінки (крововтрата - 2000 мл). Геморагічний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 95% при самостійному диханні з інсуфляцією кисню зі швидкістю потоку 7 л/хв, АТ - 70/40 мм рт. ст., ЧСС - 126/хв, Hb - 55г/л, еритроцити - 1,5г/л. У пацієнта: група крові В (III) Rh (-). На станції переливання крові еритроцитарних компонентів крові В (III) Rh (-) немає. Яка тактика лікаря на ранньому госпітальному етапі?
a. Трансфузія еритроцитарних компонентів крові AB (IV) Rh (+)
b. Трансфузія еритроцитарних компонентів крові AB (IV) Rh (-)
*c. Трансфузія еритроцитарних компонентів крові О (I) Rh (-)
d. Трансфузія еритроцитарних компонентів крові А (II) Rh (-)
e. Трансфузія еритроцитарних компонентів крові О (I) Rh (+), дексаметазон 8 мг

94. Яким антисептиком необхідно обробити ділянку навколо рани при пораненні?
a. 90%-им розчином етилового спирту
b. Розчином фурациліну
*c. 70%-им розчином етилового спирту
d. 40%-им розчином етилового спирту
e. Розчином перекису водню

95. За якою шкалою визначається стан свідомості пацієнта на догоспітальному етапі?
a. ETHANE
b. ATMIST
*c. AVPU
d. SAMPLE
e. TRAUMA

96. Яке лікування суправентрикулярної тахікардії із нестабільною гемодинамікою у дітей?
a. Ввести аміодарон
b. Негайна дефібриляція
*c. Негайна кардіоверсія
d. Ввести допамін
e. Ввести АТФ

97. У чоловіка віком 73 років на тлі гострого тромбофлебіту лівої стегнової вени з'явилися болі в правій половині грудної клітки, які посилюються при глибокому вдиху та кашлі, кровохаркання. Праворуч, у нижніх відділах, вислуховується шум тертя плеври. Який патологічний стан виник у пацієнта?
a. Правосторонній ексудативний плеврит
*b. Тромбоемболія легеневої артерії
c. Правосторонній пневмоторакс
d. Пневмонія
e. Правосторонній сухий плеврит

98. Які показники визначать церебральний перфузійний тиск у дітей різних вікових груп?
*a. Середній артеріальний тиск та внутрішньочерепний тиск
b. Рівень глюкози у крові та внутрішньочерепний тиск
c. Рівень калію та глюкози крові
d. Рівень лактату крові та внутрішньочерепний тиск
e. рН та рівень глюкози крові

99. Пацієнту віком 72 роки констатовано раптову зупинку кровообігу та розпочато розширені реанімаційні заходи. Більше 40 хвилин реанімаційних заходів у пацієнта спостерігається стійка асистолія, усі зворотні причини раптової зупинки кровообігу виключені. Показник СО_2 нижче 10 мм рт. ст. Визначте подальшу тактику бригади екстреної (швидкої) медичної допомоги?
a. Переривання реанімаційних заходів на декілька хвилин
b. Проведення реанімаційних заходів упродовж 40 хв, зважаючи на стійку асистолію
*c. Припинення реанімаційних заходів
d. Проведення електричної кардіоверсії
e. Проведення дефібриляції 120 Дж

100. До відділення інтенсивної терапії шпиталізовано пацієнта віком 42 роки. Діагностовано: розрив селезінки (крововтрата - 2000 мл), закритий перелом лівої стегнової кістки, геморагічний шок II ступеня. Об'єктивно спостерігається: свідомість за ШКГ - 13 балів, ЧД - 22/хв, SpO_2 - 95% при самостійному диханні з інсуфляцією кисню зі швидкістю потоку 5 л/хв, АТ - 70/50 мм рт. ст., ЧСС - 126/хв, Hb - 55г/л, еритроцити - 1,5·10^12/л, МНО - 1,8, ПТІ - 60%, фібриноген - 1г/л. Яка тактика лікаря на ранньому госпітальному етапі?
a. Трансфузія свіжозамороженої плазми
*b. Проведення трансфузії донорської крові
c. Концентрат протромбінового компексу, транексамова кислота 3 г/добу
d. Транексамова кислота 3 г/добу, плазма свіжозаморожена
e. Кріопреципітат 4 дози, транексамова кислота 3 г/добу

101. У семирічної дитини спостерігається виражена слабкість, млявість, бліді шкірні покриви, набряки на нижніх кінцівках. Раптово втратила свідомість. Дихання спонтанне, ЧД - 18/хв, на ЕКГ-моніторі брадикардія з елевацією зубця Т.  Який патологічний стан виник у пацієнта?
a. Гіпоглікемія
*b. Гіперкаліємія
c. Гіпокаліємія
d. Гіперглікемія
e. Гіперкальціємія

102. У пацієнта після зупинки кровообігу проводять серцево-легеневу реанімацію. Під час накладання електродів дефібрилятора на ЕКГ-моніторі визначаються широкі комплекси QRS із частотою 20-30/хв, що не супроводжується наявністю пульсацій сонних та стегнових артерій. Які подальші дії має виконати лікар?
a. Виконати електричну дефібриляцію
b. Ввести в/в 500 мкг атропіну сульфату
c. Ввести в/в 300 мг аміодарону
*d. Продовжити СЛР та якнайшвидше ввести в/в 1мг епінефрину
e. Припинити реанімаційні заходи

103. Новонароджена дівчинка від других передчасних пологів, із гестаційним віком 33-34 тижні, масою тіла 2000 г. Об'єктивно спостерігається: дихання відсутнє, ЧСС - 60/хв, виражений генералізований ціаноз, на подразники не реагує, реакція зіниць на світло слабко виражена. Які дії насамперед має виконати лікар?
a. Оцінити за шкалою Апгар
b. Забезпечити тепловий режим
c. Провести тактильну стимуляцію
*d. Розпочати реанімаційні заходи
e. Розпочати інфузійну терапію

104. У жінки віком 35 рокiв шпиталізованої до приймального відділення, раптово виникла зупинка серцевої дiяльностi. На ЕКГ-моніторі реєструється фібриляція шлуночків. Негайно розпочато дефібриляцію. Укажіть силу першого розряду дефібрилятора.
a. 150 Дж монофазним дефібрилятором
b. 250 Дж біфазним дефібрилятором
c. 200 Дж біфазним дефібрилятором
d. 360 Дж біфазним дефібрилятором
*e. 150 Дж біфазним дефібрилятором

105. Із чого починається серцево-легенева реанімація у пацієнтів з обструкцією дихальних шляхів стороннім тілом на догоспітальному етапі?
a. Вентиляцій
*b. Компресій
c. Абдомінальних поштовхів
d. 5-ти рятівних вдихів
e. Огляду ротової порожнини

106. Бригада екстреної (швидкої) медичної допомоги прибула на місце ДТП. У водія одного з транспортних засобів виявлено садно на шиї та патологічне викривлення шийного відділу хребта. Виражена болючість у місці ураження. Яку допомогу потрібно надати потерпілому?
*a. Накласти жорсткий шийний комірець відповідного розміру та помістити потерпілого на тверду поверхню в положенні на спині
b. Пропальпувати місце ураження та переконатися, чи немає крепітації, перед транспортуванням до лікувального закладу
c. Утримуючи руками голову потерпілого, витягнути з автомобіля та положити на ноші в кареті екстреної (швидкої) медичної допомоги
d. Знеболити місце ураження, допомогти потерпілому вийти з автомобіля та лягти на ноші
e. Положити потерпілого на тверді ноші, зафіксувати ременями та доправити каретою екстреної (швидкої) медичної допомоги до лікувального закладу

107. Укажіть обсяг допомоги при черепно-мозковій травмі на догоспітальному етапі.
a. Призначення діуретиків
*b. Підтримання САТ на рівні 100 мм рт. ст. у молодих пацієнтів та 110 мм рт. ст. у пацієнтів похилого віку, сатурації не менше 90%, капнографії в межах 35-40 мм рт. ст.
c. Підтримання темпу діурезу не менше ніж 150 мл на год
d. Інфузійна терапія - 20 мл/кг/год
e. Транспортування пацієнта на жорстких ношах із піднятим ножним кінцем

108. Під час транспортування пацієнта віком 50 років із болем за грудниною на кардіомоніторі з'явився такий ритм: шлуночкова тахікардія. Яку дію повинен виконати медичний працівник?
a. Провести дефібриляцію 200 Дж
b. Провести дефібриляцію 150 Дж
*c. Перевірити пульс на сонній артерії за відсутності, провести дефібриляцію розрядом, передбаченим мануалом дефібрилятора
d. Перевірити пульс на сонній артерії за відсутності, провести дефібриляцію розрядом 150 Дж
e. Перевірити пульс на сонній артерії за відсутності, провести синхронізовану кардіоверсію з енергією розряду 150 Дж

109. У пацієнта після пункції і катетеризації підключичної вени значно погіршився загальний стан. Об'єктивно: задишка, SpO_2 - 78%, ЧСС - 120/хв, АТ - 80/50 мм рт. ст., діагностований напружений пневмоторакс на боці пункції. Які невідкладні дії має виконати лікар?
a. Негайно перевести пацієнта на ШВЛ і розпочати інфузію норадреналіну
*b. Провести пункцію і дренування плевральної порожнини на боці пневмотораксу
c. Оксигенотерапію
d. Негайно перевести пацієнта на ШВЛ
e. Інтубацію трахеї, оксигенотерапію

110. У пацієнта на ЕКГ-моніторі зареєстровано фібриляцію шлуночків та негайно проведено дефібриляцію розрядом 150 Дж. Які подальші дії лікаря?
*a. Негайно розпочати СЛР 30:2
b. Оцінити ритм та перевірити пульс
c. Провести повторну дефібриляцію 200 Дж без перерви
d. Негайно ввести 1 мг адреналіну в/в
e. Виконати прекардіальний удар

111. До травмованого внаслідок ДТП водія викликали бригаду екстреної (швидкої) медичної допомоги. Об'єктивно спостерігається: крепітація кісткових фрагментів ІІ-V ребер, шкіра обличчя - ціанотична, виражена емфізема на шиї та обличчі, вени на шиї напружені, дихання з лівого боку не вислуховується, тони серця - приглушені, АТ - 140/80 мм рт. ст. Який патологічний стан виник у пацієнта?
a. Гемоторакс
*b. Перелом ребер і закритий пневмоторакс
c. Відкритий пневмоторакс
d. Закритий пневмоторакс
e. Перелом груднини

112. До відділення інтенсивної терапії шпиталізовано пацієнта віком 24 роки. Діагностовано: перелом кісток тазу, закритий перелом правої стегнової кістки, травматичний шок II ступеня. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 6 л/хв, АТ - 85/55 мм рт. ст., ЧСС - 106/хв, Hb - 75г/л, еритроцити - 2,3·10^12/л. Які компоненти інтенсивної терапії контролю пошкоджень є доцільними на ранньому госпітальному етапі?
a. Ліберальний режим інфузійної терапії, максимально швидка зупинка кровотечі, кінцева хірургічна корекція пошкоджень
b. Ліберальний режим інфузійної терапії
c. Максимально швидка зупинка кровотечі, кінцева хірургічна корекція пошкоджень
d. Ліберальний режим інфузійно-трансфузійної терапії
*e. Активне зігрівання потерпілого, інфузійна терапія, раннє використання компонентів крові, рання корекція коагулопатії

113. У пацієнта віком 36 років множинні переломи ребер, гостра дихальна недостатність. Під час проведення інтубації трахеї та переходу на штучну вентиляцію легень спостерігається збільшення ціанозу, зниження артеріального тиску. Яка причина виникнення цього стану?
a. Пневмонія
*b. Напружений пневмоторакс
c. Гіпертонічний криз
d. Тромбоемболія легеневої артерії
e. Ішемічний інсульт

114. Працівник меблевої фабрики, працюючи за столярним станком, через необережність отримав різану рану плеча в середній третині із сильною кровотечею. Колега накладає турнікет з метою зупинки кровотечі. Яке правильне місце накладання турнікета в цьому разі?
a. Нижче за рану на 5-7 см при знятому одязі
b. Безпосередньо над радою, що кровить
c. У середній третині плеча
d. Максимально високо на плечі
*e. На 5-7 см вище ніж рана при знятому одязі

115. Пацієнт віком 27 років отримав сильний удар кермом автомобіля в живіт. Скаржиться на біль у ділянці пупка. Об'єктивно спостерігається: загальний стан тяжкий, шкіра бліда та волога. АТ - 90/50 мм рт. ст., пульс - 120/хв. Який найімовірніший діагноз?
a. Розрив порожнистих органів, перитоніт
*b. Геморагічний шок, внутрішня кровотеча
c. Забій передньої черевної стінки
d. Стиснення внутрішніх органів
e. Забій грудної клітки, перелом ребер

116. Що є альтернативним лікарським засобом аміодарону при протипоказах до його застосування?
a. Магнію сульфат
*b. Лідокаїн
c. Прокаїнамід
d. Дигоксин
e. Метапролол

117. До відділення інтенсивної терапії шпиталізовано жінку віком 64 років. Із анамнезу відомо: 20 хв. тому раптово втратила свідомість. Об'єктивно спостерігається: свідомість за ШКГ - 8 балів, лівобічна геміплегія, ЧД - 7/хв, SpO_2 - 85% при самостійному диханні з інсуфляцією кисню зі швидкістю потоку 8 л/хв, АТ - 160/110 мм рт. ст., ЧСС - 102/хв. Планується проведення комп'ютерної томографії головного мозку. Які першочергові заходи необхідно провести на ранньому госпітальному етапі?
*a. Інтубацію трахеї, респіраторну підтримку, транспортування для проведення нейровізуалізації
b. Оксигенотерапію, транспортування для проведення нейровізуалізації
c. Встановлення ларингеальної маски, ШВЛ мішком Амбу, транспортування для проведення нейровізуалізації
d. Негайне транспортування пацієнтки для проведення нейровізуалізації
e. Стабілізацію стану впродовж 48 годин

118. У пацієнта із травмою грудної клітки проводиться апаратна ШВЛ. На манометрі реєструється збільшення тиску на вдиху до 50 см вод. ст. Який патологічний стан виник у пацієнта?
*a. Розвиток пневмотораксу
b. Розвиток внутрішньочеревної кровотечі
c. Розвиток геморагічного шоку
d. Немає приводів для хвилювань, це нормальні параметри для вентиляції на етапі транспортування
e. Прогресування черепно-мозкової травми

119. До відділення інтенсивної терапії шпиталізовано пацієнта віком 62 роки. Діагностовано: розрив печінки (крововтрата - 1500 мл), закритий перелом обох кісток лівої гомілки. Об'єктивно спостерігається: свідомість за ШКГ - 14 балів, ЧД - 20/хв, SpO_2 - 96% при самостійному диханні з інсуфляцією кисню зі швидкістю потоку 5 л/хв, АТ - 90/60 мм рт. ст., ЧСС - 116/хв, Hb - 60г/л, еритроцити - 2,0·10^12/л, МНО - 1,2, ПТІ - 80%, фібриноген - 0,8 г/л. Чим повинна бути доповнена гемостатична терапія?
*a. Кріопреципітат
b. Транексамова кислота 2 г/добу
c. Концентрат протромбінового комплексу
d. Тромбоконцетрат
e. Транексамова кислота 3 г/добу

120. У жінки віком 25 років після укусу бджоли через 20 хвилин розвинувся анафілактичний шок. Який препарат необхідно ввести насамперед?
a. Димедрол
b. Дексаметазон
c. Норепінефрин
*d. Епінефрин
e. Фамотидин

121. П'ятирічна дитина під час прийому їжі несподівано закашлялася, з'явилося утруднене дихання. Об'єктивно спостерігається: періодичний кашель, утруднений видих, відставання грудної клітки в акті дихання. Аускультативно вислуховується послаблене дихання над легенями праворуч, перкуторно - тимпаніт, рентгенологічно - зміщення органів середостіння вліво. Який метод лікування необхідно виконати пацієнту?
a. Трахеотомія
b. Торакотомія
*c. Бронхоскопія, видалення стороннього тіла
d. Езофагоскопія
e. Протинабрякові ендоларингеальні інгаляції

122. Яка кількість балів за шкалою ком Глазго необхідна для постановки діагнозу: кома І?
a. 1
b. 3
c. 10
d. 15
*e. 8

123. У жінки віком 52 роки після успішних реанімаційних заходів ЧСС - 36/хв, АТ - 80/50 мм рт. ст. Що необхідно призначити пацієнтці насамперед?
a. Ретельний електрокардіографічний моніторинг
*b. Атропіну сульфат в/в у дозі 500 мкг
c. Ввести в/в 150 мг аміодарону
d. Налагодити в/в інфузію адреналіну
e. Ввести в/в 20 мг дексаметазону

124. У відділення екстреної (швидкої) медичної допомоги надійшла дворічна дівчинка. Діагностовано раптову зупинку кровообігу, розпочато реанімаційні заходи та грудні компресії. Визначте правильну глибину натискання на грудну клітку пацієнта, враховуючи вікові особливості.
a. 1/2 передньо-заднього розміру грудної клітки
*b. 1/3 передньо-заднього розміру грудної клітки
c. 1/4 передньо-заднього розміру грудної клітки
d. 1/5 передньо-заднього розміру грудної клітки
e. 1/6 передньо-заднього розміру грудної клітки

125. При проведенні розширених реанімаційних заходів на ЕКГ-моніторі виявлено ритм, який може дати пульс. При оцінці: пульс на центральній артерії наявний, збігається з монітором, ЧСС - 140/хв, самостійне дихання відсутнє, SpO_2 - не визначається. Які наступні дії має виконати лікар?
a. Подати 100% кисень через нереверсивну маску
*b. Вентиляція мішком АМБУ 1 раз на кожні 5 с
c. Екстубувати пацієнта
d. Відновити прохідність дихальних шляхів орофарингеальним повітроводом
e. Подати кисень 100% через носові канюлі

126. Який критерій оцінки периферичної перфузії при проведенні медичного сортування за алгоритмом START дозволяє зарахувати постраждалого до "червоної" категорії?
a. <2 c
b. >10 c
*c. >2 c
d. >5 c
e. >30 c

127. Які ознаки вказують на наявність у потерпілого напруженого пневмотораксу?
a. Ослаблення везикулярного дихання на стороні ураження
*b. Блискавично наростаюча задишка, порушення гемодинаміки, відхилення трахеї вбік
c. Біль у грудній клітці, тахікардія
d. Розвиток підшкірної емфіземи
e. Виділення кров'янистого кольору пухирців повітря з рани

128. Який стан не належить до зворотних причин смерті?
*a. Внутрішньомозковий крововилив у стовбур головного мозку
b. Тромбоемболія легеневої артерії
c. Гіпокаліємія
d. Напружений пневмоторакс
e. Гіпоксія

129. Де проводиться перший етап медичного сортування?
a. На місці завантаження до евакуаційного транспорту
b. У приймальному відділенні лікувального закладу
c. Під час транспортування до лікувального закладу
d. Безпосередньо на місці виникнення надзвичайної ситуації
*e. Поряд з місцем виникнення надзвичайної ситуації, але на безпечній відстані від дії її факторів ураження

130. Семирічна дитина після перегріву на сонці пірнула у морську воду. Її витягнули з води через 4 хв. Шкіра бліда, самостійне дихання відсутнє, пульс на сонній артерії не визначається. Які невідкладні дії у цьому разі?
a. Викликати екстрену (швидку) медичну допомогу
b. Виконати прекардіальний удар
c. Знайти рятівника на пляжі
d. Покликати батьків
*e. Розпочати серцево-легеневу реанімацію

131. У жінки віком 30 рокiв, що надійшла до приймального відділення, раптово виникла зупинка серцевої дiяльностi. Медичною бригадою розпочато серцево-легеневу реанiмацiю, що триває 20 хв. Назвіть об'єктивну причину для припинення реанімаційних заходів.
*a. Поява ознак біологічної смерті
b. Аспірація вмістом шлунка
c. Ціаноз шкіри нижніх кінцівок
d. Ціаноз шкіри верхніх кінцівок
e. Перелом ребер та груднини

132. Бригада екстреної (швидкої) медичної допомоги приїхала на місце ДТП. Під час оцінки місця подій помічають потерпілого з деформованим передпліччям. До якої категорії за системою медичного сортування належить цей пацієнт?
a. Чорної
b. Червоної
*c. Зеленої
d. Фіолетової
e. Жовтої

133. До відділення невідкладної допомоги дитячої лікарні звернулися батьки із п'ятирічною дитиною зі скаргами на раптове погіршення її стану. При огляді дитини: ЧСС - 196/хв, АТ - 100/55 мм рт. ст., аускультативно над легенями дихання везикулярне, без хрипів, сатурація 97%, свідомість ясна, комплекси QRS на ЕКГ регулярні, тривалістю 0,06 с. Вагусні маневри - без успіху. Яким повинен бути наступний крок у лікуванні дитини?
a. В/в введення верапамілу
b. В/в введення аміодарону
c. Електрична кардіоверсія
*d. В/в введення аденозину
e. В/в введення сульфату магнію

134. Під час обробки плодових дерев у промислових садах інсектицидами у багатьох працівників одночасно з'явилися скарги на виражену загальну слабкість, запаморочення, нудоту, блювоту та появу надсадного кашлю. З чого необхідно розпочати надання невідкладної медичної допомоги в осередку ураження?
a. Застосувати метод START та попросити легкоуражених відійти до майданчика призначеного для "зелених" пацієнтів
*b. Одягнути спеціальний захисний костюм або відповідні засоби індивідуального захисту
c. -
d. Провести первинний огляд (ABCDE), роздягнути пацієнта для проведення огляду
e. Визначити зону для проведення медичного сортування медичними працівниками

135. У пацієнта віком 57 рокiв, який лікувався в стаціонарі з приводу інфаркту міокарда, виникла зупинка серця. Після проведення реанімаційних заходів у пацієнта з'явився пульс, артерiальний тиск - 60/20 мм рт. ст. Які лікарські засоби необхідно призначити пацієнту для подальшої стабілізації стану?
a. Продовжити болюсне введення адреналіну
b. Гемотрансфузію
*c. Iнфузiю допамiну
d. Серцеві глікозиди
e. Iнфузiю глюкокортикостероїдів

136. Десятирічній дитині з важким загостренням бронхіальної астми призначили системний глюкокортикостероїд. Яку дозу преднізолону необхідно призначити пацієнту?
*a. 40 мг
b. 140 мг
c. 30 мг
d. 35 мг
e. 70 мг

137. У пацієнта діагностовано раптову зупинку кровообігу. Свідомість відсутня, дихання не визначається, пульс на сонній артерії не пальпується. На ЕКГ реєструються нерегулярні, неоднакової форми та амплітуди хвилі. Комплекс QRS, сегмент ST і зубець T не розпізнаються. Яке порушення серцевого ритму в цього пацієнта?
*a. Фібриляція шлуночків
b. Безпульсова електрична активність
c. Шлуночкова тахікардія без пульсу
d. Фібриляція передсердь без пульсу
e. AV-блокада без пульсу

138. Під час якого патологічного стану знижується ефективність введеного епінефрину гідрохлорид для відновлення серцевої діяльності?
a. Респіраторного алкалозу
b. Гіпоксії
*c. Метаболічного ацидозу
d. Метаболічного алкалозу
e. Кислотно-лужний стан не має значення

139. Чоловік унаслідок ДТП отримав проникаюче поранення грудної клітки. Об'єктивно спостерігається: неспокійний, наявний виражений акроціаноз, задишка, дихання поверхневе, прискорене, АТ - 100/60 мм рт. ст. Виявлено під час огляду обмеження рухливості ураженої половини грудної клітки. Як необхідно транспортувати пацієнта з цією патологією?
a. Лежачи на животі з опущеними ногами
b. Лежачи на боці з піднятою верхньою частиною тулуба
c. Транспортування протипоказане
d. Лежачи на спині з піднятими ногами
*e. Лежачи на спині з піднятою верхньою частиною тулуба

140. Яка кількість балів за шкалою ком Глазго необхідна для постановки діагнозу: смерть мозку?
a. 6
b. 0
c. 2
d. 1
*e. 3

141. У палаті інтенсивної терапії проводять реанімаційні заходи восьмирічній дитині з масою тіла 30 кг. На кардіомоніторі - ознаки фібриляції шлуночків серця. Якою має бути енергія першого розряду дефібрилятора?
a. 200 Дж
b. 8 Дж /кг = 240 Дж
c. 1 Дж /кг = 30 Дж
d. 2 Дж /кг = 60 Дж
*e. 4 Дж /кг = 120 Дж

142. Чоловік віком 36 років отримав травму голови, відомо що втрачав свідомість на 5-10 хв. На момент огляду скарги на нудоту, блювання, загальну слабкість. Об'єктивно спостерігається: розсіяна мікровогнищева неврологічна симптоматика, наявні забої м'яких тканин голови. Який метод обстеження необхідно виконати пацієнту для встановлення діагнозу?
a. Ангіографію судин головного мозку
b. Ехоенцефалографію
c. Рентгенографію черепа
d. Електроенцефалографію
*e. Комп'ютерну томографію головного мозку

143. Яке твердження є правильним щодо потерпілих третьої сортувальної групи?
a. Мають найвищий пріоритет, наявні ресурси ЗОЗ повинні бути першочергово спрямовані на надання медичної допомоги цій групі
*b. Надається медична допомога в необхідному об’ємі після надання допомоги потерпілим ІІ категорії
c. Надається медична допомога в останню чергу
d. Надається необхідна медична допомога після пацієнтів/потерпілих ІІ та ІV категорії
e. Надається медична допомога в необхідному об'ємі після надання допомоги потерпілим І категорії

144. У дівчини віком 21 рік на відпочинку після укусу бджоли через 5 хв посилився біль у ділянці укусу. Загальний стан різко погіршився: виникло відчуття нестачі повітря, жару, запаморочення,  шум у вухах. Спостерігається: блідість шкіри,  акроціаноз, холодний липкий піт по тілу, артеріальний тиск - 80/50 мм рт. ст. Який патологічний стан виник у дівчини?
a. Гостре порушення мозкового кровообігу
b. Гіперглікемічна кома
c. Гіпоглікемічна кома
*d. Анафілактичний шок
e. Непритомність

145. Унаслідок ДТП водій отримав проникаючу травму грудної клітки. Візуалізується рана, через яку проходить повітря під час вдиху та видиху. Загальний стан потерпілого тяжкий, аускультативно - дихальні шуми на стороні поранення відсутні. Який патологічний стан виник у пацієнта?
*a. Відкритий пневмоторакс
b. Клапанний, напружений пневмоторакс
c. Спонтанний пневмоторакс
d. Гемоторакс
e. Закритий пневмоторакс

146. Диспетчер скерував бригаду екстреної (швидкої) медичної допомоги до місцевого нафтопереробного підприємства, звідки надійшло повідомлення про вибух паливного резервуару та численних потерпілий. Прибувши на місце виклику, працівники бригади виявили 18 потерпілих осіб із травмами різного ступеня тяжкості. Згідно з яким алгоритмом необхідно провести медичне сортування потерпілих?
a. JumpSTART
*b. START
c. ABCDE
d. SAMPLE
e. CABCDE

147. При проведенні медичного сортування на місці дорожньо-транспортної пригоди, працівник бригади екстреної (швидкої) медичної допомоги, виявив 2-х "чорних" потерпілих, 2-х "червоних" та 1 "жовтого" потерпілого. Кого потрібно госпіталізувати в першу чергу?
a. "Білих"
*b. "Червоних"
c. "Чорних"
d. "Жовтих"
e. "Зелених"

148. Чоловіку віком 47 років, що постраждав унаслідок ДТП викликали бригаду екстреної (швидкої) медичної допомоги. Об'єктивно спостерігається: ЧД - 35/хв, права сторона грудної клітки участі в акті дихання не бере, вени шиї - розширені, аускультативно дихальні шуми праворуч не вислуховуються. Який патологічний стан виник у пацієнта?
a. Перелом ребер справа
b. Відкритий пневмоторакс
c. Гемопневмоторакс
d. Забій грудної клітки, ускладнений емфіземою органів середостіння
*e. Напружений пневмоторакс

149. У пацієнта зі штучним водієм ритму в серці виникла зупинка кровообігу та необхідність у дефібриляції. На якій безпечній відстані від корпуса кардіостимулятора потрібно розмістити електроди?
a. Пацієнти із штучним водієм ритму не потребують електричної дефібриляції
b. Між електродами дефібрилятора та корпусом штучного водія ритму має бути відстань не менше ніж 5 см
*c. Між електродами дефібрилятора та корпусом штучного водія ритму має бути відстань не менше ніж 8 см
d. Один з електродів потрібно розмістити якнайближче до корпуса кардіостимулятора
e. Один з електродів потрібно встановити безпосередньо над корпусом кардіостимулятора

150. Жінка віком 53 роки шпиталізована до реанімаційного відділення із симптомами гострого інфаркту міокарда, через 10 хв раптово виникла зупинка серцевої дiяльностi та дихання. Негайно розпочато серцево-легеневу реанiмацiю. Які подальші дії лікаря в цьому разі?
a. Визначення рiвня глюкози кровi
b. Негайна дефібриляція
c. Введення аміодарону 300 мг в/в
*d. Оцiнка ЕКГ-ритму
e. Введення адреналіну 1 мг в/в

