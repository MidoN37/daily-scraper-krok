1. Укажіть, які пластмаси належать до базисних.
a. Редонт, Етакрил, Протакрил
b. Стадонт, Фторакс, Акрел
*c. Фторакс, Етакрил, Акрел
d. Карбопласт, Фторакс, Протакрил
e. Карбопласт, Протакрил, Редонт

2. Які показання існують до виготовлення штучних коронок?
a. Відновлення естетичної норми
b. Для опори мостоподібного протеза
*c. Відновлення зруйнованої коронкової частини зуба та опори мостоподібного протеза
d. Відновлення зруйнованої вестибулярної поверхні зуба та опори мостоподібного протеза
e. Відновлення зруйнованої апроксимальної поверхні зуба

3. Укажіть, до апаратів якої дії належить капа Шварца.
a. Ретенційних
b. Механічних
c. Комбінованих
*d. Функціональних
e. Профілактичних

4. Під час виготовлення куксової вкладки непрямим методом пацієнту зняли робочий, допоміжний та оклюзійний відбитки. Яким буде наступний етап виготовлення конструкції?
*a. Виготовлення моделей
b. Оброблення та припасування на моделі
c. Гіпсування моделей в артикулятор
d. Литво
e. Моделювання воскової репродукції

5. У якому вигляді представлений мономер у зубопротезних акрилових пластмасах?
a. Суспензії
*b. Рідини
c. Порошку
d. Крему
e. Пасти

6. У чоловіка віком 45 років спостерігається двосторонній кінцевий дефект зубного ряду на нижній щелепі, що обмежений іклами. Пацієнту планується виготовити бюгельний протез. До якого виду протезів він належить?
*a. Частковий знімний
b. Повний знімний
c. Частковий знімний пластинковий
d. Умовно знімний
e. Незнімний

7. У разі якого з'єднання кламер з'єднується з протезом нерухомо, а жувальний тиск передається опорним зубам через кламер?
a. Лабільного
b. Напівлабільного
c. Сферичного
*d. Жорсткого
e. Комбінованого

8. На першому лабораторному етапі виготовлення металокерамічної коронки технік зубний відливає робочу частину розбірної моделі. Який вид гіпсу за класом твердості треба застосувати?
a. 1 клас
b. 2 клас
c. 3 клас
*d. 4 клас
e. 5 клас

9. Технік зубний виготовляє знімну ортопедичну конструкцію. Як називається система фіксації, що складається з опорних незнімних частин у вигляді коронок або надкоронкових ковпачків, між якими розміщена "штанга" - патриця?
a. Телескопічна
b. Шарнірна
c. Замкова
*d. Балкова
e. Кламерна

10. Назвіть елементи мостоподібного протеза.
a. Проміжна частина та кламери
b. Опорні елементи та базис
*c. Опорні елементи та проміжна частина
d. Оклюзійна накладка та проміжна частина
e. Опорні елементи та оклюзійна накладка

11. Чим може бути спричинений симптом "постукування" та "клацання" штучних зубів під час розмови в пацієнта, що користується знімним протезом?
a. Заниженою висотою прикусу
b. Обмеженням простору для язика
c. Збільшенням меж базису протеза на нижній щелепі в під'язиковій ділянці
*d. Завищеною висотою прикусу
e. Збільшенням меж базису на піднебінні верхнього протеза

12. До якого типу належить кламер, що застосовується у разі середнього (типового) розташування межової лінії?
a. Ney 2 - Роуча
b. Ney 4 - Зворотної дії
*c. Ney 1 - Аккера
d. Ney 3 - Комбінований
e. Ney 5 - Кільцевий

13. Які недоліки мають металокерамічні конструкції?
a. Алергійні реакції на матеріали протеза, складність виготовлення
b. Незначне препарування зубів, легко знімаються
*c. Значне препарування зубів, можливе стирання зубів-антагоністів
d. Недостатня естетичність конструкції, необхідність виготовлення розбірної моделі
e. Нещільне прилягання до кукси зуба, необхідність препарування зубів

14. Як називають ділянку щелепи із приналежним їй зубом, коміркою, яснами, періодонтом, судинами і нервами?
a. Фізіологічний прикус
b. Центральна оклюзія
*c. Зубощелепний сегмент
d. Скронево-нижньощелепний суглоб
e. Оклюзійна крива

15. У пацієнта діагностовано дефект коронки зуба. Для виготовлення вкладки непрямим методом лікар-стоматолог-ортопед підготував порожнину для вкладки. Який етап протезування має бути наступним?
a. Моделювання вкладки
b. Виготовлення вкладки
c. Відливання вкладки
d. Виготовлення моделі
*e. Отримання відбитка

16. У наявності якого елемента полягає конструктивна відмінність апарата Хургіної від накушувальної пластинки Катца?
a. Похилої площини
b. Перекидних петель
c. Кламерів Адамса, Шварца
*d. Ортодонтичного гвинта
e. Базису

17. Техніку зубному треба зробити коронки для захисту препарованих зубів від впливу зовнішнього середовища на час проведення спеціальних підготовчих заходів перед протезуванням. Які коронки буде виготовляти технік?
*a. Тимчасові
b. Напівкоронки
c. Опорні
d. Фіксувальні
e. Відновлювальні

18. До якого типу пластмас за способом твердіння належить пластмаса "Синма-М"?
a. Фотополімери
b. Пластмаси холодної полімеризації
c. -
d. Пластмаси подвійного твердіння
*e. Пластмаси гарячої полімеризації

19. З якою метою моделюють уступ між дугою та сідлоподібною частиною під час виготовлення воскової репродукції каркаса бюгельного протеза?
*a. З'єднати дугу із сідлоподібною частиною, утворивши місце ретенції пластмаси
b. Для покращення естетичності протеза
c. -
d. Для зміцнення металевого каркаса протеза
e. З'єднати дугу із сідлоподібною частиною, відростком та тілом кламера

20. Укажіть групу дефектів зубних рядів за А.І. Бетельманом, за умови якої можна зіставити моделі в положенні центральної оклюзії без застосування шаблонів з прикусними валиками.
a. Друга
*b. Перша
c. Третя
d. Четверта
e. -

21. У пацієнта після травми щелепно-лицевої ділянки звужена ротова щілина. У стоматологічній клініці виготовляється знімний протез для заміщення дефектів зубного ряду. Яка конструкційна особливість цього протеза?
a. Має формувальну частину
b. З обтуратором
c. Пустотілий
*d. Розбірний
e. З дублювальним зубним рядом

22. Для виготовлення каркаса бюгельного протеза застосовують лиття. Одним з матеріалів, що забезпечують цей процес, є формувальні суміші. На які групи їх поділяють?
a. Кобальто-хромові, титанові, нікель-хромові
b. Рослинні, мінеральні, синтетичні
c. Силіконові, тіоколові, альгінатні
d. Пластмасові, керамічні, сіталові
*e. Фосфатні, силікатні, гіпсові

23. Під час роботи технік зубний використовує фінагель. Укажіть його призначення.
a. Шпатель для замішування гіпсу
b. Скальпель для зрізання воску
c. Ємкість для замішування пластмаси
*d. Виріз для обрізання моделей
e. Ніж для роботи з гіпсом

24. Для виготовлення металокерамічної конструкції на металевий каркас наносять опаковий шар. Який технологічний етап технік зубний має виконати безпосередньо перед нанесенням опакового шару?
a. Повторне піскоструменеве оброблення каркаса
b. Піскоструменеве оброблення каркаса
c. Ультразвукове очищення каркаса
*d. Оксидування каркаса
e. Гальванопластику

25. Який діаметр ортодонтичного дроту використовують для виготовлення кламера Адамса?
a. 1,0 мм
b. 1,2 мм
*c. 0,6 мм
d. -
e. 0,8 мм

26. Під час виготовлення металокерамічної коронки після проведення етапу препарування зуба планується зняття відбитків. Який відбитковий матеріал треба застосувати для робочого відбитка, щоб якісно виготовити ортопедичну конструкцію?
a. Альгінатний
b. Термопластичний
*c. Силіконовий
d. Цинкоксидевгеноловий
e. Гіпс

27. У зуботехнічній лабораторії виготовляють металокерамічну конструкцію. Який технологічний етап треба виконати одразу після проведення литва та звільнення металевого каркаса конструкції від ливників?
a. Обробку етиловим ефіром
b. Піскоструменеву обробку
*c. Обробку шліфувальними кругами та абразивними головками
d. Ультразвукову обробку
e. Оксидування

28. Яке буде навантаження на опорні зуби під час зменшення площі оклюзійної поверхні проміжної частини мостоподібного протеза?
a. Зростає поступово
b. Не змінюється
c. Рівномірне
d. Збільшене
*e. Зменшене

29. Який інструментарій застосовує технік зубний для замішування гіпсу перед відливанням моделей?
a. Вібростолик та гумові рукавички
b. Гумові рукавички та металеву миску
c. Прес-кювету та керамічну чашку
*d. Гумову чашку та металевий шпатель
e. Ножиці та фрези

30. Укажіть особливості постановки штучних зубів під час виготовлення часткового знімного пластинкового протеза за умови дефекту зубного ряду на верхній щелепі у фронтальній ділянці.
a. Зі зміщенням у присінковому напрямку на всю їх товщину від середини гребеня
*b. Зі зміщенням у присінковому напрямку на 2/3 їх товщини від середини гребеня
c. Зі зміщенням у піднебінному напрямку на всю їх товщину від середини гребеня
d. Зі зміщенням у піднебінному напрямку на 2/3 їх товщини від середини гребеня
e. Зі зміщенням у присінковому напрямку на 1/3 їх товщини від середини гребеня

31. Організовується зуботехнічна лабораторія при стоматологічній поліклініці. Яку мінімальну площу треба виділити відповідно до санітарних вимог на одного техніка зубного?
a. 3,0 м^2
*b. 4 м^2
c. 4,5 м^2
d. 2,5 м^2
e. 3,5 м^2

32. Після обстеження пацієнта лікар-стоматолог-ортопед рекомендує виготовлення металевої вкладки. Який метод виготовлення вкладки застосує лікар, якщо вкладка моделюється в порожнині рота пацієнта?
a. Зворотний
*b. Прямий
c. Внутрішній
d. Комбінований
e. Зовнішній

33. У пацієнта поодинокі низькі клінічні коронки опорних зубів, які можна використати як елементи фіксації в часткових знімних протезах із використанням технологій литва. Яку систему доцільно застосувати в цьому разі?
*a. Телескопічних коронок
b. Екваторних коронок
c. Утримувальних кламерів
d. Пластмасових коронок
e. Опорних кламерів

34. Після обстеження пацієнта лікар-стоматолог-ортопед рекомендує виготовлення мікропротеза, що відновлює порушену анатомічну цілісність зуба. Яку конструкцію запропонував виготовити лікар?
a. Капу
b. Імедіат-протез
c. Коронку
d. Штучний зуб
*e. Вкладку

35. Під час виготовлення мостоподібного протеза технік зубний розпочав етап моделювання під облицювання пластмасою. Який лак потрібно використати для попередження просвічування металу крізь пластмасу?
a. Манікюрний
b. Сепараційний
c. Ізоляційний
*d. Покривний
e. Компенсаційний

36. Як називається відбиток, який відображає стан тканин протезного ложа під час функції?
a. Активний
*b. Функціональний
c. Демонстраційний
d. Робочий
e. Анатомічний

37. Пацієнту планують виготовити металокерамічний мостоподібний протез з опорою на два зуба. Який вид препарування опорних зубів найдоцільніше застосувати в цьому разі?
a. У формі циліндра з уступом
*b. У вигляді усіченого конуса з уступом
c. У вигляді усіченого конуса без уступу
d. Паралельність сторін без уступу
e. Паралельність сторін з уступом

38. Для іммобілізації зіставлених уламків щелеп у правильному положенні показано виготовлення алюмінієвої дротяної шини Тігерштедта. Який інструмент треба застосувати?
*a. Крампонні щипці
b. Металевий молоточок
c. Моделювальний шпатель
d. Корнцанг
e. Мікрометр

39. У пацієнта після року користування повним знімним пластинковим протезом відбувся перелом базису в ділянці фронтальних зубів. Яким матеріалом технік зубний проведе лагодження протеза?
*a. Редонт
b. Синма-М
c. Етакрил-02
d. Бакрил
e. Фторакс

40. У клініці ортопедичної стоматології виготовляють металокерамічний мостоподібний протез. Провели клінічний етап припасування металевого каркаса. Який наступний етап виготовлення протеза?
a. Фіксація протеза
b. Зняття відбитків
*c. Нанесення керамічного облицювання
d. Дублювання моделей
e. Паралелометрія

41. Яка послідовність нанесення шарів керамічного покриття на металевий каркас мостоподібного протеза?
a. Емалевий, дентинний, опаковий
b. Дентинний, емалевий, опаковий
c. Емалевий, опаковий, дентинний
d. Опаковий, емалевий, дентинний
*e. Опаковий, дентинний, емалевий

42. Укажіть методи виготовлення штучних коронок.
a. Литі, опорні, комбіновані
b. Тимчасові, штамповані, постійні
c. Тимчасові, опорні, постійні
*d. Штамповані, литі, шляхом полімеризації, шляхом обжигу
e. Штамповані, литі, опорні

43. До якої групи належать матеріали для моделювання, лабораторні воски, ізоляційні та покривні матеріали, абразивні та полірувальні матеріали?
a. Полімерних
b. Основних
c. Відбиткових
d. Металевих сплавів
*e. Допоміжних

44. Що означає термін "адентія"?
a. Розміри коронок, що виходять за межі норми в бік зменшення
b. Розміри коронок, що виходять за межі норми в бік збільшення
c. Анатомічно неправильне положення одного або кількох зубів у зубному ряду
d. Збільшення кількості зубів
*e. Повна або ж часткова відсутність зубів

45. Для виготовлення металопластмасової коронки обов'язковим технологічним етапом є нанесення елементів ретенції на восковий ковпачок. З якою метою технік зубний наносить ретенційні елементи?
a. Для ізоляції металу вiд пластмаси
*b. Для механічної фіксації між пластмасою та металом
c. Для iзоляцiї пластмаси вiд гiпсу
d. Для фіксації металопластмасової коронки
e. Для компенсацiї усадки металу

46. У якій стадії дозрівання акрилову пластмасу пакують у кювету під час компресійного пресування?
a. Ниток, що тягнуться
b. Гумоподібній
c. Твердій
*d. Тістоподібній
e. Піскоподібній

47. Назвіть елемент ливникової системи, завдяки якому можна уникнути утворення усадкових раковин та знизити ступінь усадки деталі.
a. Штифт
b. Повітровід
c. Кільце
d. Ливник
*e. Муфта

48. Що включає індивідуальна профілактика стоматологічних захворювань?
*a. Чищення зубів, раціональне харчування
b. Лікування захворювань пародонта
c. Лікування карієсу та його ускладнень
d. Професійне чищення зубів
e. Апаратний масаж ясен

49. Для моделювання якої частини зубного протеза використовують палички воску "Модевакс" синього кольору?
*a. Проміжної
b. Коронкової
c. Кореневої
d. Базису
e. Пришийкової

50. Що вважається найкращим орієнтиром під час моделювання коронки зуба?
a. Зуб-антагоніст
b. Однойменний зуб протилежної щелепи
c. Штучна коронка однойменного зуба
*d. Однойменний зуб протилежного боку
e. Муляж

51. Укажіть, як встановлюють ікло на верхній щелепі під час конструювання зубного ряду за методом Васильєва в ортогнатичному співвідношенні щелеп?
a. Не торкається скла на 1 мм
b. Не торкається скла на 0,5 мм
*c. Різальним краєм торкається скла
d. -
e. Не торкається скла на 1,5 мм

52. На етапі планування виготовлення бюгельного протеза лікар-стоматолог-ортопед та технік зубний визначають шлях, що відповідає рухові протеза від початкового контакту його кламерних елементів з опорними зубами до кінцевого розташування на тканинах протезного ложа. Яке поняття визначають спеціалісти в цьому разі?
a. Трансверзальний різцевий шлях
b. Шлях виведення протеза
c. Сагітальний суглобовий шлях
*d. Шлях введення протеза
e. Сагітальний різцевий шлях

53. Після відливання моделі техніку зубному необхідно провести її обрізання. Яким пристроєм треба скористатися в цьому разі?
a. Полімеризатором
b. Кюветою
c. Оклюдатором
*d. Тримером
e. Фрезерувальним станком

54. Визначте місце розташування тіла утримувального кламера.
a. У базисі протеза вздовж його краю
*b. На апроксимальній поверхні зуба
c. На оральній поверхні зуба
d. У базисі протеза під штучними зубами
e. На вестибулярній поверхні зуба

55. У пацієнта на верхній щелепі наявний тільки зуб 13. Планується виготовити частковий знімний пластинковий протез. Який вид фіксації відносно розташування опорних зубів буде застосований на цій конструкції?
a. Трансверзальна
b. Сагітальна
c. Площинна
d. Діагональна
*e. Точкова

56. На етапі обстеження проводиться отримання альгінатних відбитків для виготовлення діагностичних моделей. Які засоби використовуються для знезараження цих відбитків?
a. Вода дистильована
b. Хлорамін 0,1%
c. Перекис водню 5%
d. Спирт етиловий 70%
*e. Глутаровий альдегід 2,5%

57. Яка оклюзійна крива проходить через жувальні поверхні молярів з правого та лівого боків у поперечному напрямку?
a. Вертикальна
b. Сагітальна
c. Фронтальна
d. Центральна
*e. Трансверзальна

58. Яка мета вибілювання мостоподібних протезів?
*a. Видалення окалини
b. Підвищення корозійної стійкості
c. Усунення нерівності поверхні
d. Поліпшення естетичних показників
e. Створення умов для полімеризації

59. Під час виготовлення пластмасового мостоподібного протеза технік зубний на лабораторному етапі проводить заміну воску на пластмасу. Яким методом виготовляється ця конструкція?
a. Дублюванням
b. Литтям
c. Спіканням
d. Паянням
*e. Полімеризацією

60. Пацієнту в клініці виготовляють ортопедичну конструкцію. Її компонентами є система подвійних коронок: внутрішньої у вигляді ковпачка та зовнішньої у вигляді анатомічної форми зуба. Як називається ця коронка?
a. Тричетвертна
b. Екваторна
*c. Телескопічна
d. Напівкоронка
e. Комбінована

61. Укажіть, якої помилки припустився технік зубний під час полімеризації пластмаси, якщо з'явилася пористість стиснення?
a. Випаровування мономера всередині формувальної маси, що полімеризується
b. Збільшення об'єму маси, що полімеризується
*c. Недостатній об'єм маси, що полімеризується
d. Надлишок мономера в масі
e. Недостатня кількість мономера

62. Які є види лінійної кламерної фіксації протезів?
a. Міжальвеолярна, верхньощелепна, нижньощелепна
b. Міжщелепна, однощелепна, позащелепна
c. Внутрішньоротова, зовнішньоротова, комбінована
d. Точкова, лінійна, площинна
*e. Сагітальна, трансверзальна, діагональна

63. Які види робіт потребують виготовлення розбірної комбінованої моделі?
a. Повні знімні та металокерамічні незнімні протези
b. Бюгельні протези з опорою на телескопічні коронки
*c. Суцільнолиті, керамічні та металокерамічні незнімні протези
d. Часткові знімні та бюгельні протези
e. Повні знімні протези

64. Яке розташування має цемент у структурі зуба?
a. Укриває коронку зуба
b. Знаходиться в ділянці шийки зуба
*c. Знаходиться на поверхні кореня зуба
d. Знаходиться під шаром емалі
e. Локалізований у порожнині зуба

65. Зміщення якого уламка при двобічному ментальному переломі може спричинити асфіксію у потерпілого?
a. Малого
b. Великого
c. -
d. Бічних
*e. Середнього

66. Які штучні коронки виготовляють для утримання лікарських засобів, ортопедичних або щелепно-лицевих апаратів?
*a. Фіксувальні
b. Відновні
c. Тимчасові
d. Опорні
e. Шинувальні

67. Укажіть мету оксидування металевого каркаса перед нанесенням керамічної маси.
a. Для знежирення металевого каркаса
*b. Для утворення оксидів та хімічного з'єднання з опаковим шаром
c. Для з'єднання з дентиновим шаром
d. Для міцності металевого каркаса
e. Для усунення просвічування металу

68. Які інструменти та матеріали в стоматологічній практиці мають піддаватися стерилізації?
*a. Усі інструменти та матеріали, які контактують з рановою поверхнею
b. Інструменти багаторазового використання
c. Усі інструменти та матеріали, що використовуються під час стоматологічних маніпуляцій
d. Інструменти одноразового використання
e. Нові інструменти та матеріали перед застосуванням

69. Які елементи знімних ортодонтичних конструкцій належать до фіксувальних?
a. Кламери Шварца та Адамса, вестибулярна дуга, пружини Калвеліса
b. Протрагуюча та рукоподібні пружини, пружина Коффіна
c. Кламери Шварца та Адамса, вестибулярна дуга, протрагуюча пружина
d. Кламери Шварца та Адамса, вестибулярна дуга, піднебінна дуга, пружина Коффіна
*e. Кламери Шварца та Адамса, вестибулярна дуга

70. Із яких компонентів складаються замкові кріплення бюгельного протеза?
a. Патриці та телескопа
b. Патриці та кнопки
*c. Патриці та матриці
d. Матриці та кнопки
e. Кламера, патриці, матриці

71. Виберіть із нижченаведених варіантів причину, що обмежує використання металопластмасових коронок у сучасній клініці ортопедичної стоматології.
a. Щільне прилягання коронки
b. Низькі естетичні характеристики
c. Біоінертні властивості
*d. Стирання облицювального матеріалу
e. Необхідність полірування конструкції

72. Для відтворення анатомічної форми зуба технік зубний проводить етап, на якому здійснюється поступове нашарування розплавленого воску на всі поверхні кукси гіпсового зуба. Який етап виготовлення коронки проводить технік?
a. Виливання
*b. Моделювання
c. Реструктурування
d. Копіювання
e. Штампування

73. Під час перевірки конструкції повних знімних протезів у клініці виявлено, що в пацієнта зменшена нижня третина обличчя та надмірно виражені носо-губні складки. Якої помилки припустилися під час виготовлення протеза?
a. Помилка під час конструювання штучного зубного ряду
*b. Неправильно визначена міжальвеолярна висота
c. Неправильно визначена центральна оклюзія
d. Помилка під час гіпсування моделей в оклюдатор
e. Помилка під час виготовлення прикусних шаблонів

74. Яку функцію виконують ретенційні ортодонтичні апарати?
a. Нормалізують функцію ковтання
b. Запобігають можливому розвитку аномалій
*c. Закріплюють результати ортодонтичного лікування
d. Усувають сформовані зубо-щелепні аномалії
e. Нормалізують функцію дихання

75. У якій ділянці зубного ряду показано конструювання зубів на приточуванні?
a. На нижній щелепі у фронтальному відділі
b. На будь-якій ділянці верхньої щелепи
c. На нижній щелепі в бічному відділі
*d. На верхній щелепі у фронтальному відділі
e. На верхній щелепі в бічному відділі

76. Якими конструкційними елементами зумовлена сила дії механічно діючих ортодонтичних апаратів?
a. Плечем, відростком, тілом
b. Пелотом, кільцем, петлею
c. Лігатурою, накладкою, площиною
*d. Дугою, пружиною, гвинтом
e. Базисом, щитом, пелотом

77. Чому для виготовлення зубних протезів застосовують сплави, а не чисті метали?
a. Сплави дешевші за чисті метали
b. Сплави більш стійкі до корозії
c. Сплави легше обробляються
d. Чисті метали недостатньо міцні
*e. Чисті метали не відповідають вимогам до конструкційних матеріалів

78. Які спеціальні інструменти використовують для визначення величини заглиблення (ніші) під час проведення паралелометрії?
a. Горизонтальні кронштейни
*b. Калібри
c. Фрезерувальні головки
d. Мікрометри
e. Керамічні штифти

79. У якому разі багатоланковий кламер застосовується як дуга бюгельного протеза на нижню щелепу?
a. Глибокого прикусу
*b. Малого простору між дном ротової порожнини та ясенним краєм
c. Глибокого дна ротової порожнини
d. Значного нахилу альвеолярного відростка вперед
e. Значної двосторонньої конвергенції бічних зубів

80. Укажіть, у якій площині відображаються аномалії прикусу за класифікацією Енгля.
a. Оклюзійній
b. Діагональній
*c. Сагітальній
d. Трансверзальній
e. Вертикальній

81. Укажіть апарат, що відтворює вертикальні, сагітальні та трансверзальні рухи нижньої щелепи.
*a. Артикулятор
b. Бромштром
c. Оклюдатор
d. Медіатор
e. Калота

82. Пацієнту з несправжнім суглобом нижньої щелепи зі значною рухомістю уламків планується виготовлення знімного пластинкового протеза. Яка конструкційна особливість цього протеза?
a. Пустотілий протез
b. Протез із телескопічною коронкою
*c. Протез із шарніром
d. Протез із ясенним пелотом
e. Протез із кламером

83. Укажіть масове співвідношення порошку та рідини для приготування пластмасового тіста.
a. 2:5
b. 1:1
c. 5:1
d. 2:3
*e. 2:1

84. Який етап під час виготовлення повного знімного протеза є наступним після визначення центрального співвідношення щелеп?
a. Попереднє моделювання базису протеза
b. -
c. Остаточне моделювання базису протеза
d. Постановка штучних зубних рядів
*e. Гіпсування моделей в оклюдатор чи артикулятор

85. Як називається сполучення двох або кількох металів, при якому утворюється однорідна речовина, що має нові властивості, не притаманні жодному з компонентів?
a. Сполука
b. Полімер
c. Композиція
*d. Сплав
e. Елемент

86. Для відливання моделей технік зубний застосовує гіпс. Укажіть хімічну формулу напівводневого гіпсу, що застосовується в ортопедичній стоматології.
a. Ca_2SO_4 · 2H_2O
b. CaSO_4 · 2H_2O
c. Ca_2SO_4 · H_2O_2
d. CaSO_4 · H_2O_2
*e. (CaSO_4)_2 · H_2O

87. Недотримання яких правил може спричинити виникнення газової пористості пластмаси?
a. Стабільного тиску
b. Моделювання
c. Дозування полімеру
d. Дозування мономера
*e. Режиму полімеризації

88. Який прилад використовує технік зубний на етапі обробки відлитого суцільнолитого каркаса бюгельного протеза для контролю його товщини?
a. Товщиномір
*b. Мікрометр
c. Лінійку
d. Сантиметрову стрічку
e. Штангенциркуль

89. На лабораторному етапі виготовлення каркаса металокерамічного мостоподібного протеза з опорами на зуби 11 та 23 технік зубний моделює тіло протеза. Яку форму проміжної частини доцільно застосувати?
a. Промивну
*b. Дотичну
c. Довільну
d. Сідлоподібну
e. Комбіновану

90. Як називається характерне для кожної людини змикання зубних рядів у центральній оклюзії, що враховують під час конструювання зубних рядів?
a. Фізіологічний спокій
b. Висота прикусу
c. Артикуляція
*d. Прикус
e. Центральна оклюзія

91. Укажіть, чим характеризується ІІ клас ІІ підклас за Енглем у класифікації зубощелепних аномалій.
a. Верхні фронтальні зуби нахилені уперед (вестибулярно), верхні різці щільно прилягають до нижніх і глибоко їх перекривають
b. Звуження нижнього зубного ряду з віялоподібним положенням та нахилом назад верхніх фронтальних зубів
*c. Верхні фронтальні зуби нахилені назад (орально), верхні різці щільно прилягають до нижніх та глибоко їх перекривають
d. Верхні та нижні бічні зуби нахилені назад (орально)
e. Розширення верхнього зубного ряду з віялоподібним положенням та нахилом уперед верхніх фронтальних зубів, наявність між ними діастем і трем

92. Пацієнту віком 60 років планується виготовлення повного знімного протеза на верхню щелепу. Які дії треба виконати техніку зубному для збереження клапанної зони на відбитку?
a. Підрізання
b. Склеювання
*c. Окантовування
d. Моделювання
e. Формування

93. Що забезпечується розширенням формувальних мас під час твердіння та нагрівання?
*a. Компенсація усадки металу
b. Підвищення якості сплаву
c. Створення гладкої поверхні
d. Зменшення дефектів литва
e. Зменшення затрат металу

94. Що треба змоделювати під час виготовлення суцільнолитого мостоподібного протеза з керамічним облицюванням з піднебінної поверхні - на верхній та язикової - на нижній щелепах для надання каркасу міцності та запобігання захворюванням тканин пародонта?
a. Потовщену зону
*b. Пришийкову гірлянду
c. Механічні зачепи
d. Ретенційні намистини
e. Стоншену зону

95. За допомогою якого апарата на моделі визначають паралельність стінок опорних зубів, наносять кламерну лінію та визначають вид і місце розташування кламерів?
a. Полімеризатора
*b. Паралелометра
c. Артикулятора
d. Оклюдатора
e. Вібростолика

96. Укажіть, як розташовується відросток одноплечового гнутого утримувального кламера.
*a. У базисі протеза на відстані 1-2 мм від моделі
b. На апроксимальній поверхні зуба
c. На вестибулярній поверхні зуба
d. Між екватором зуба та яснами
e. -

97. Якою має бути форма поперечного перетину дуги бюгельного протеза на нижній щелепі?
a. Напівкругла, трикутна, напівовальна
b. Напівгрушеподібна, квадратна, напівовальна
c. Напівкругла, напівгрушеподібна, прямокутна
*d. Напівовальна, напівкругла, напівгрушеподібна
e. Напівкругла, прямокутна, пласка

98. Яким чином край штучної коронки має охоплювати шийку природного зуба?
a. Не повинен охоплювати шийку зуба, мати зазор до 2 мм
b. З одного боку
*c. Щільно
d. Довільно
e. Не повинен охоплювати шийку зуба, мати зазор до 1 мм

99. Скільки метрів, згідно із санітарно-гігієнічними нормативами, має бути мінімальна висота стоматологічного кабінету?
a. 4
b. 2
c. 4,5
d. 2,5
*e. 3

100. Який кламер має розщеплені Т-подібні плечі?
a. Березовського
b. Джексона
c. Бонвіля
d. Аккера
*e. Роуча

101. Укажіть механічний метод фіксації часткових знімних протезів.
a. Присмоктувальні пристрої Рауе
b. Під'язиковий простір
c. Анатомічні утворення
*d. Кламери
e. Принцип замикаючого клапана

102. Під час виготовлення бюгельного протеза технік зубний моделює дугу на верхній щелепі певних розмірів та у правильному розміщенні, що є запорукою об'єднання всіх елементів в єдине ціле. Якою має бути ширина дуги на верхній щелепі?
a. 16-20 мм
b. 11-15 мм
c. 3-4 мм
d. 1-2 мм
*e. 5-10 мм

103. Укажіть, які каталізатори можуть застосовуватися для прискорення реакції кристалізації гіпсу.
*a. Хлорид натрію, хлорид калію, сульфат калію, сульфат натрію, нітрат калію
b. Тетраборат натрію, столярний клей, цукор, етиловий спирт
c. Тетраборат кальцію, етиловий спирт, цукор, сульфат кальцію
d. Метанол, столярний клей, метиловий спирт, поліпропіленгліколь
e. Хлорид кальцію, сульфат цинку, нітрат срібла, цукор, метанол

104. У пацієнта під час стоматологічного прийому після введення анестетика з'явився щільний набряк повік, губ, носа, гавкаючий кашель, тяжке дихання та охриплість голосу. Який стан, найімовірніше, виник у пацієнта?
a. Анафілактичний шок
*b. Набряк Квінке
c. Напад бронхіальної астми
d. Епілептичний напад
e. Аспіраційна асфіксія

105. Під час виготовлення знімних протезів використовують базисний віск. Укажіть, у якому вигляді він випускається.
a. Прямокутні бруски, 40x9x8 мм, червоного або синього кольору
b. Ланцетоподібні палички, 82x8,5x1,8 мм, темно-жовтого кольору
c. Чотиригранні призми, 70x80x5 мм, білого кольору
d. Круглі пластинки, діаметром 82 мм і товщиною 0,5 мм, рожевого кольору
*e. Прямокутні пластинки, 170x80x1,8 мм, рожевого кольору

106. Який головний недолік мостоподібного протеза з пластмаси?
a. Висока вартість
b. Складність виготовлення
*c. Низька міцність
d. Низька косметичність
e. Недостатня фіксація

107. Укажіть інгібітори, що використовують для сповільнення реакції кристалізації гіпсу.
a. Метиловий спирт, тетраборат кальцію, поліпропиленгліколь, сульфатна кислота, сульфід тетраборату
*b. Тетраборат натрію, столярний клей, цукор, етиловий спирт
c. Хлорид кальцію, сульфат цинку, нітрат срібла, метиловий спирт, хлористий натрій
d. Хлорид натрію, хлорид калію, сульфат натрію, сульфат калію, нітрат калію
e. Метанол, нітрат заліза, сульфат срібла, оксид цинку, ефіри

108. Укажіть помилки та ускладнення, що виникають під час препарування каріозної порожнини.
*a. Перфорація дна каріозної порожнини
b. Прогресування запального процесу в пульпі
c. Неправильний вибір лікарських засобів
d. Недотримання правил асептики та антисептики лікарем
e. Неправильний вибір пломбувальних матеріалів

109. Який елемент бюгельного протеза передає опорному зубу вертикальне жувальне навантаження, перешкоджає осіданню протеза під навантаженням та створює контакт протеза з опорним зубом?
a. Утримувальний кламер
b. Дуга протеза
c. Базис протеза
*d. Оклюзійна накладка
e. Сідло протеза

110. Якій зоні піддатливості слизової оболонки за Люндом відповідає характеристика: розміщена на альвеолярному відростку та вкрита туго натягнутою слизовою оболонкою, яка майже не має підслизового шару?
a. -
b. Жирова
*c. Периферійна фіброзна
d. Залозиста
e. Медіанна фіброзна

111. На лабораторному етапі виготовлення куксової вкладки непрямим методом технік зубний гіпсує модель в артикулятор. У якій оклюзії проводиться гіпсування моделей?
a. Бічній лівій
b. Задній
c. Бічній правій
*d. Центральній
e. Передній

112. Укажіть, у якому випадку під час конструювання зубних рядів роблять накушувальну ділянку на піднебінній поверхні верхнього протеза.
a. Прогенічного співвідношення щелеп
b. Ортогнатичного співвідношення щелеп
*c. Прогнатичного співвідношення щелеп
d. -
e. Відкритого прикусу

113. Чоловік віком 34 роки через постійні перебої з електропостачанням придбав дизельний генератор та розмістив його в гаражі під будинком. На наступний день його дружина відчула сонливість, головний біль, нудоту та запаморочення. Об'єктивно спостерігається: шкіра та видимі слизові оболонки рожевого кольору, ЧСС - 88/хв, ЧД - 23/хв. Отруєння якою речовиною, найімовірніше, відбувалося в постраждалої?
a. Хлором
*b. Чадним газом
c. Аміаком
d. Природним газом
e. Метаном

114. Під час виготовлення металокерамічного мостоподібного протеза технік зубний припасовує металевий каркас на моделі. Яка відстань має бути від нього до зубів-антагоністів?
a. 0,3 мм
b. 3,0 мм
c. 2,5 мм
*d. 1,5 мм
e. 0,5 мм

115. Під час виготовлення штампованих коронок використовують апарат "Самсон". Яке його призначення?
*a. Зменшення діаметра гільзи
b. Шліфування коронки
c. Зняття наклепу
d. Збільшення розміру гільзи
e. Зменшення товщини стінки гільзи

116. Технік зубний наносить шари керамічної маси на каркас металокерамічної конструкції. На яку ділянку майбутньої конструкції треба нанести наступний шар після спікання опакового шару?
a. Екватора коронкової частини
b. Ділянку ясен
c. Апроксимальну
d. Жувальної поверхні
*e. Пришийкового уступу

117. Технік зубний отримав замовлення-наряд на виготовлення незнімної ортопедичної конструкції для протезування в ділянці двох видалених зубів. Який протез буде виготовляти технік?
a. Бюгельний
*b. Мостоподібний
c. Імедіат-протез
d. Частковий знімний пластинковий
e. Повний знімний пластинковий

118. Дайте визначення поняттю відбиток.
a. -
b. Позитивне об'ємне зображення тканин протезного ложа та прилеглих до нього зон
c. Частина протеза, у якій укріплюють штучні зуби та фіксувальні елементи
d. Позитивне об'ємне зображення зубного ряду та прилеглих до нього зон
*e. Негативне зображення тканин протезного ложа та прилеглих до нього зон

119. Якої помилки припустилися, якщо під час перевірки конструкції протеза в пацієнта змикаються тільки бічні зуби з обох боків, а у фронтальній ділянці - щілина?
a. Помилки під час виготовлення прикусних шаблонів
b. Неправильно були закріплені моделі під час гіпсування в оклюдатор
c. До роботи був прийнятий відбиток, що не відповідає вимогам
*d. Визначена передня оклюзія
e. Визначена одна з бічних оклюзій

120. Що визначає позначена на восковому валику "лінія усмішки"?
a. Відстань, на яку розмикаються зубні ряди
b. Відстань між іклами верхньої щелепи
*c. Рівень шийок фронтальних зубів
d. Рівень розслаблення м'язів
e. Розмір нижньої третини обличчя

121. Укажіть основне застосування липкого воску під час виготовлення протезів у зуботехнічній лабораторії.
*a. Тимчасове склеювання частин протезів перед паянням
b. Гравіювання шийки зуба на гіпсовому стовпчику
c. Виготовлення воскових шаблонів
d. Моделювання проміжної частини незнімних протезів
e. Моделювання анатомічної форми зуба

122. З якою метою на каркас металокерамічної коронки наносять та спікають опак?
*a. Для усунення просвічування металевого каркаса
b. Для зняття внутрішнього напруження металу
c. Для збільшення текучості керамічного покриття
d. Дає можливість з’єднання металу та кераміки
e. Для знежирення каркаса перед нанесенням шарів дентину

123. Під час виготовлення повних знімних пластинкових протезів на одному з лабораторних етапів виготовляють прикусні шаблони з оклюзійними валиками. З якого воску проводять їх виготовлення?
*a. Базисного
b. Універсального
c. Бюгельного
d. Моделювального
e. Липкого

124. Укажіть, у яких випадках технік зубний виготовляє розбірний незнімний мостоподібний протез.
a. Опорні зуби мають паралельність
*b. Опорні зуби або одна з опор значно нахилені один до одного в бік дефекту
c. Патологічна стертість природних зубів із заниженням висоти центральної оклюзії
d. Подовження зубо-альвеолярного відростка в ділянці відсутніх зубів із протилежної щелепи
e. Патологічна стертість природних зубів із завищенням висоти центральної оклюзії

125. Чим обмежена ніша заглиблення підпоясового простору, що визначається під час проведення паралелометрії?
*a. Стержнем паралелометра, поверхнею зуба з боку дефекту та слизовою оболонкою ясен
b. Слизовою оболонкою ясен, стержнем паралелометра та екватором сусіднього зуба
c. Стержнем паралелометра, поверхнею зуба з боку дефекту та слизовою оболонкою щоки
d. Стержнем паралелометра, слизовою оболонкою ясен та слизовою оболонкою язика
e. Сусіднім зубом, поверхнею зуба з боку дефекту та слизовою оболонкою ясен

126. Застосування якого приладу є необхідною умовою для виготовлення вогнетривкої моделі?
a. Муфельної печі
b. Центрифуги
c. Паяльного апарата
d. Піскоструменевого апарата
*e. Вібростолика

127. Укажіть умови для застосування замкових кріплень у бюгельних протезах.
a. Значний нахил опорного зуба у бік дефекту
*b. Достатня висота клінічної коронки опорного зуба
c. Низька коронка опорного зуба
d. Значний нахил опорного зуба у вестибулярний бік
e. Значний нахил опорного зуба в оральний бік

128. Який прикус характеризується висуванням нижньої щелепи вперед?
a. Прогнатія
b. Глибокий
*c. Прогенія
d. Відкритий
e. Прямий

129. Де проходить межа базису часткового знімного пластинкового протеза на нижній щелепі в ділянці фронтальних природних зубів з оральної поверхні?
a. Перекриває всю оральну поверхню зубів
b. Перекриває зуби на одну третину
c. Доходить до рівня шийок зубів
*d. Перекриває зуби на дві третини
e. Перекриває зуби наполовину

130. Яка мінімальна товщина каркаса металокерамічної коронки після його обробки дрібнодисперсними твердосплавними фрезами в результаті перевірки мікрометром?
*a. 0,3 мм
b. 0,4 мм
c. 0,7 мм
d. 0,6 мм
e. 0,5 мм

131. Виготовляючи знімний протез, під час підготовки моделей до роботи та креслення робочої моделі на ній необхідно нанести певні лінії. Які основні лінії наносять на робочу модель?
a. Середину альвеолярного відростка, серединну лінію моделі, ділянки, що ізолюють, лінію посмішки
b. Межі протезного поля, середину альвеолярного відростка, лінію ікол, лінію посмішки
c. Межі протезного поля, зіничну лінію, носо-вушну лінію, серединну лінію моделі
*d. Межі протеза, середину альвеолярного відростка, серединну лінію моделі, ділянки, що підлягають ізоляції
e. Межі протеза, естетичний центр, середину альвеолярного відростка, лінії ікол та лінію посмішки

132. Укажіть, який метод гіпсування в кювету воскової композиції протеза застосовують з виставленими передніми зубами на приточці.
a. Косий
b. Обернений
c. Зворотний
d. Прямий
*e. Комбінований

133. Укажіть, хто позначає межі місця ізоляції піднебінного торуса на гіпсовій моделі.
a. Адміністратор клініки
*b. Лікар-стоматолог-ортопед
c. Пацієнт
d. Сестра медична кабінету
e. Технік зубний

134. Які компоненти є основними в стоматологічних фарфорових масах?
a. Каолін, кварц, апатит
b. Каолін, гіпс, корунд
c. Каолін, кварц, гіпс
d. Каолін, тальк, боратне скло
*e. Каолін, кварц, польовий шпат

135. Укажіть, за рахунок чого відбувається фіксація штучних фарфорових зубів із акриловим базисом знімних протезів.
*a. Механічного з'єднання
b. Гальванізації
c. Адгезії
d. Комбінованого з'єднання
e. Хімічного з'єднання

136. Укажіть, що наносять на кінцевому лабораторному етапі виготовлення керамічної коронки?
a. Плечову масу
b. Дентин
c. Покривний лак
*d. Глазур
e. Емаль

137. До якої групи за класифікацією шин та апаратів належить проста шина Вебера?
a. Назубних
b. Наясенних
c. Комбінованих
d. Позаротових
*e. Зубоясенних

138. Як поділяються ложки для відбитків за методом виготовлення?
a. Допоміжні та індивідуальні
b. Функціональні та складні
c. Робочі та допоміжні
d. Складні та розбірні
*e. Індивідуальні та стандартні

139. Чоловік, який під час прийому їжі сміявся, жваво жестикулював, раптом рвучко підвівся, руками схопився за шию, почав інтенсивно кашляти, з'явилися ознаки задухи. Якою буде невідкладна допомога в цьому разі?
a. Підняти його руки вгору
b. Увести повітровід
c. Закинути голову назад
d. Стимулювати кашель
*e. Застосувати прийом Геймліха

140. Яку назву має здатність матеріалу чинити опір дії зовнішніх сил, не руйнуючись і не деформуючись?
a. Жорсткість
b. Твердість
c. Пружність
*d. Міцність
e. Пластичність

141. Під час виготовлення штампованої коронки технік зубний дійшов до етапу кінцевого штампування. Укажіть методи цього етапу.
a. Зовнішній, посередній, комбінований
b. -
*c. Внутрішній, зовнішній, комбінований
d. Посередній, внутрішній, зовнішній
e. Внутрішній, посередній, комбінований

142. Після оброблення каркаса металокерамічної коронки твердосплавними фрезами технік зубний провів піскоструменеве оброблення. Як має виглядати поверхня каркаса після проведення піскоструменевого оброблення?
a. Шорстка однорідна блискуча поверхня
b. Шорстка однорідна нематова поверхня
*c. Шорстка однорідна матова поверхня
d. Гладка однорідна блискуча поверхня
e. Гладка однорідна неблискуча поверхня

143. У якій кімнаті зубопротезної лабораторії проводять приготування пластмасового тіста?
a. Полірувальній кімнаті за наявності місцевої витяжки
*b. Полімеризаційній кімнаті у витяжній шафі
c. Будь-якій кімнаті за наявності загальної витяжки
d. Паяльній кімнаті у витяжній шафі
e. Основній кімнаті за наявності місцевої витяжки

144. Яким вимогам мають відповідати сплави, що використовуються в ортопедичній стоматології?
a. Зносостійкість, біологічна індиферентність, мінімальна міцність та пружність, невисока температура плавлення
b. Антикорозійна стійкість, максимальна усадка, невисока температура плавлення, високі механічні властивості
*c. Біологічна індиферентність, антикорозійна стійкість, мінімальна усадка, невисока температура плавлення, високі механічні властивості
d. Зносостійкість, висока температура плавлення, високі механічні властивості
e. Зносостійкість, висока пластичність, пружність, мінімальна усадка, висока температура плавлення

145. Техніку зубному треба зробити безметалевий керамічний мостоподібний протез. Який метод для виготовлення цієї конструкції використає технік?
a. Гарячу полімеризацію
*b. Комп'ютерне фрезерування
c. Холодну полімеризацію
d. Лиття
e. Штампування

146. На яку анатомічну структуру знімний частковий пластинковий протез з утримувальними кламерами передає більшу частину жувального тиску?
*a. Слизову оболонку порожнини рота
b. Природні зуби бічної групи
c. Власне жувальний м'яз порожнини рота
d. Слизову оболонку порожнини рота, природні зуби та жувальні м'язи
e. Природні зуби фронтальної групи

147. Для фіксації протезів, крім виду та ступеня атрофії, має значення форма коміркових відростків. Укажіть види вестибулярного схилу коміркових відростків.
a. Прямовисний, поперековий, з навісом
b. Прямокутний, прямовисний, з навісом
*c. Пологий, прямовисний, з навісом
d. Пологий, поперековий, прямокутний
e. Пологий, грушеподібний, поперековий

148. У пацієнта внаслідок ДТП відбувся перелом нижньої щелепи зі зміщенням. Потрібно застосувати апарат для переміщення уламка в правильне положення. Який апарат за механізмом дії буде застосовано?
a. Обтурувальний
b. Фіксувальний
c. Комбінований
*d. Репонувальний
e. Заміщувальний

149. Який віск необхідно використати для встановлення ливникової системи під час виготовлення суцільнолитого мостоподібного протеза?
a. Базисний
b. Модевакс
*c. Восколіт
d. Лавакс
e. Липкий

150. Яке обладнання застосовують для спікання фарфорових коронок?
a. Звичайну муфельну піч
b. Високочастотну піч
c. Сухожарову шафу
*d. Спеціальну піч із вакуумом
e. Відкрите полум'я

