1. Внаслідок весняної повені на Рівненщині існує загроза поширення підтоплення та наводнення на території двох суміжних областей. Для ліквідації надзвичайної ситуації необхідні матеріальні та технічні ресурси в обсягах, що перевищують можливості області. Визначте класифікаційний рівень надзвичайної ситуації.
a. Об'єктовий
b. Не підлягає кваліфікаційним рівням
*c. Регіональний
d. Місцевий
e. Загальнодержавний

2. Визначте переваги когортного епідеміологічного дослідження у порівнянні з дослідженням "випадок-контроль".
a. Можливість вивчати причини хвороб, що рідко трапляються
b. Можливість встановлення причинно-наслідкового зв'язку від результату до причини
c. Відносно невеликий час проведення дослідження
d. Відносно невеликі витрати на дослідження
*e. Можливість вивчати причини, що рідко трапляються

3. Після перенесеного захворювання на кашлюк реконвалесценти допускаються в колектив після клінічного одужання та через певний період часу від початку захворювання. Скільки днів триває цей період?
a. 10 днів
b. 21 день
c. 14 днів
d. 7 днів
*e. 25 днів

4. Оцінка ефективності реалізації закладом охорони здоров'я програми адміністрування антимікробних препаратів обов'язково містить показники розповсюдженості антимікробної резистентності для групи бактерій ESKAPE) Які бактерії входять до групи ESKAPE?
*a. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, Enterobacteriaceae ESBL
b. E. faecium VR, S. aureus MR, K. pneumoniae KPC, A. baumannii MDR, P. aeruginosa MDR, E. coli
c. -
d. E. faecium VR, S. aureus MR, K. pneumoniae KPC, A. tropicalis, P. aeruginosa MDR, Enterobacteriaceae ESBL
e. E. faecium VR, S. aureus MR, K. pneumoniae KPC, A. baumannii MDR, Р. fluorescens, Enterobacteriaceae ESBL

5. Що не містить медичний огляд у пунктах перетину державного кордону?
a. Перевірку міжнародних свідоцтв про вакцинацію
b. Перевірку медико-санітарної частини загальної декларації судна
c. Перевірку медико-санітарної декларації
d. Огляд пасажирів та екіпажу за показаннями
*e. Інвазивні діагностичні процедури

6. Укажіть одну з ознак, що характеризує поточні тенденції смертності в Україні.
a. Серед причин смертності превалюють новоутворення
b. У віковій структурі смертності превалюють діти до року
c. Різниця між смертністю чоловіків та жінок відсутня
d. Серед причин смертності превалюють хвороби органів дихання
*e. Смертність серед чоловіків перевищує смертність серед жінок

7. У селищі, в якому мешкає 1300 осіб, зареєстровано 7 випадків холери серед мешканців двох сусідніх приватних будинків. Мешканці користуються водою з одного колодязя та окремими вигрібними ямами. У селищі немає централізованого водопроводу та каналізації. Оцініть епідемічну ситуацію в селищі.
a. -
*b. Надзвичайна
c. Нестійка
d. Неблагополучна
e. Благополучна

8. Чисельник - число дітей з синдромом Дауна станом на 1 липня, знаменник - загальне число дітей станом на 1 липня. Який показник можна розрахувати за цими даними?
a. Періодний преваленс
*b. Моментний преваленс
c. Кумулятивний інциденс
d. Щільність інциденсу
e. Коефіцієнт навальності

9. Студент захворів на менінгококову інфекцію. Діагноз встановлено за клінічними та бактеріологічними даними, пацієнта шпиталізовано. У сім'ї крім нього ще двоє дорослих: мати та батько. Сім'я мешкає у трикімнатній квартирі в будинку з усіма зручностями. Які заходи щодо контактних осіб треба провести?
a. Диспансерний нагляд
b. Ізоляція
*c. Медичний нагляд
d. Шпиталізація
e. Карантин

10. Наказом у закладі охорони здоров'я затверджено інструменти для перевірки теоретичних знань та практичних навичок із гігієни рук персоналу з планом навчання та перевірок у структурних підрозділах закладу. Який рівень інфекційного контролю впроваджений у цьому закладі охорони здоров'я?
a. Інженерний
*b. Адміністративний
c. Індивідуальний
d. Екстрений
e. -

11. Спостереження за динамікою інциденсу COVID-19 в одному адміністративному районі сприяло визначенню базового репродуктивного числа R0 цієї інфекції - 2. Який популяційний імунний поріг (ПІП) COVID-19 в цьому адміністративному районі?
a. 30%
*b. 50%
c. 10%
d. 20%
e. 40%

12. Агенти, що можуть використовуватись в якості біологічної зброї, розподіляють на категорії. До якої категорії, згідно з чинним законодавством, належать агенти, механізми використання яких тільки розробляються та мають виключно потенціал в майбутньому?
a. Клас B
b. Клас A
c. Клас С
*d. Клас D
e. Клас E

13. У кількох країнах зафіксовано спалах інфекційного захворювання, що потребує відповідної реакції з боку ВООЗ: відповіді та допомоги ресурсами. До якого рівня за класифікацією ВООЗ належить цей спалах, якщо допомога не перевищує можливостей Регіонального Офісу ВООЗ?
*a. Другого
b. Першого
c. -
d. Третього
e. Четвертого

14. У яких місцях перетину державного кордону України створюються санітарно-карантинні пункти?
*a. Міжнародних морських портах
b. Міжнародних аеропортах
c. Міжнародних автошляхах
d. Міжнародних залізницях
e. -

15. У військовій частині спостерігається: серед особового складу з'явилися групові інфекційні захворювання та є умови для їх подальшого поширення, противник застосував біологічну зброю, що не включає збудників ОНІ. Яким вважається санітарно-епідемічний стан частини?
a. Благополучним
*b. Неблагополучним
c. Нестійким
d. Катастрофічним
e. Надзвичайним

16. Визначте групу підвищеного ризику захворювання на кашлюк за віком.
a. Дорослі
*b. Діти першого року життя
c. Діти віком 2-3 роки
d. Діти шкільного віку
e. Діти віком 4-6 років

17. На достовірність отриманих результатів при проведенні клінічних випробувань впливає знання учасниками експерименту виду отриманого лікування. Який спосіб (метод) розподілу пацієнтів по групах підвищить достовірність результатів?
a. Когортний
b. Одномоментний
c. Експериментальний
d. Гніздовий
*e. Рандомізація

18. У 1941 р. під час японсько-китайської війни на місто Чанде та його околиці з літака були скинуті заражені збудником чуми блохи та зерно - приманка для щурів, внаслідок чого спалахнула епідемія. За чотири місяці загинуло майже 8 тис. мешканців Чанде. Який спосіб застосування біологічної зброї був використаний?
a. Аерозольний
b. Застосування літаків
c. Диверсійний
d. Використання приманок
*e. Використання переносників

19. Які інформаційні джерела мають найвищу інформаційну цінність з урахуванням рівня доказовості?
a. Оглядова стаття та систематичний огляд
b. Оглядова стаття та мета-аналіз
c. Оригінальна стаття з результатами кореляційного дослідження та систематичний огляд
d. Мета-аналіз та оригінальна стаття з результатами кореляційного дослідження
*e. Мета-аналіз та систематичний огляд

20. Укажіть одну з ознак, що характеризує поточні тенденції смертності в світі.
a. Смертність від серцево-судинних хвороб серед жінок перевищує смертність від цих хвороб серед чоловіків
b. Превалювання екзогенних причин смертності
c. Серед причин смертності превалюють інфекційні хвороби
d. Відсутність різниці між смертністю чоловіків та жінок
*e. Превалювання ендогенних та квазіендогенних причин смертності

21. Який мінімальний період мікробіологічного моніторингу результатів посівів первинних зразків із первинних афектів дозволить закладу охорони здоров'я сформувати власну локальну базу чутливості мікроорганізмів до антимікробних препаратів (АМП)?
a. 18 місяців
*b. 12 місяців
c. 24 місяці
d. 9 місяців
e. 6 місяців

22. Проти яких інфекційних хвороб проводяться щеплення дітям у віці 2 місяці згідно чинного календаря профілактичних щеплень в Україні?
a. Гепатиту В (2 дози), туберкульозу (1 доза), дифтерії, правця (1 доза), поліомієліту (2 дози), гемофільної інфекції (2 дози)
*b. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (1 доза), гемофільної інфекції (1 доза)
c. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (2 дози)
d. Гепатиту В (2 дози), туберкульозу (1 доза), дифтерії, кашлюка, правця (1 доза), поліомієліту (2 дози), гемофільної інфекції (1 доза)
e. Гепатиту В (2 дози), туберкульозу (1 доза), дифтерії, правця (1 доза), поліомієліту (1 доза), гемофільної інфекції (2 дози)

23. Що з нижченаведеного відноситься до абсолютного протипоказання до вакцинації?
a. Протипоказання, які безпосередньо наявні тільки в період вирішення питання щодо щеплення
b. Ситуація, за якої остаточне рішення щодо щеплення ухвалюється лікарем з урахуванням переваг над ризиками від проведення чи не проведення щеплення
c. -
d. Протипоказання до щеплень, що мають постійний пожиттєвий характер та ймовірно залишаться впродовж життя
*e. Стан, за якого існує чітко визначена ймовірність виникнення серйозної побічної реакції на введену вакцину, а ризики від проведення вакцинації значно перевищують її переваги

24. Яке захворювання з переліку інфекційних хвороб, що підлягають реєстрації, належить до групи В для потреб епідеміологічного нагляду?
a. Гострий поліомієліт
b. Натуральна віспа
c. Холера
d. Гарячка Денге
*e. Гострий та хронічний гепатит В

25. У місті реєструються періодичні підйоми захворюваності на грип. У минулому році практично все населення міста було щеплено проти грипу. Згідно з прогнозом Центру грипу на території України передбачається епідемічний підйом захворюваності на грип. Вкажіть рекомендації щодо профілактичних щеплень проти грипу.
a. Особам, старшим за 60 років, одноразово
b. Особам, які не були щеплені в минулому році, одноразово
c. Особам, які мають в анамнезі хронічні захворювання, одноразово
d. Дорослим та дітям одноразово
*e. Дорослим та дітям вакцинація одноразово, дітям не щепленим раніше - дворазово

26. П'ятирічна дитина, яка не була щеплена проти кору через абсолютні протипоказання, захворіла на кір. У родині також є семимісячна дитина. Які заходи треба вжити для попередження захворювання на кір у семимісячної дитини?
a. Застосувати противірусні препарати
*b. Провести щеплення проти кору
c. Застосувати бактеріофаг
d. -
e. Увести протикоровий імуноглобулін

27. Пацієнта віком 32 роки з діагнозом: дифтерія глотки, середньо тяжкий перебіг, шпиталізовано для лікування та медичного спостереження. Вакцинальний статус: отримав 2 дози АаКДП-вакцини у віці 10 місяців та 3 роки. Яка тактика подальшої імунопрофілактики дифтерії цього пацієнта?
a. Провести первинну вакцинальну серію АДП-М-анатоксином із мінімальними інтервалами між першою та другою дозами вакцини в місяць, між другою та третьою дозами вакцини в 6 місяців
b. Подальша вакцинація не проводиться
c. -
d. Увести наступну дозу АДП-М-анатоксину згідно з календарем профілактичних щеплень у віці 36 років
*e. До моменту виписки пацієнта зі стаціонару провести щеплення АДП-М-анатоксином, або в умовах закладу первинної медичної допомоги в період реконвалесценції за місцем медичного обслуговування

28. Які показники не використовуються для оцінки епідеміологічної ефективності вакцинопрофілактики кору за чотири роки на певній території та розрахунку індексу й коефіцієнту ефективності?
a. Кількість щеплених проти кору осіб
b. Кількість захворілих на кір осіб, які не були щеплені проти кору
c. Кількість нещеплених проти кору осіб
*d. Кількість щеплених осіб, які мали позитивні імунологічні реакції
e. Кількість захворілих на кір осіб, які були щеплені проти кору

29. Який критерій причинності Бредфорда–Гілла характеризує таке твердження: "асоціація стабільна у разі відтворення результатів досліджень іншими дослідниками"?
*a. Стійкість
b. Специфічність
c. Залежність доза-ефект
d. Зворотність
e. Біологічна правдоподібність

30. Під час дослідження вивчення розвитку раку легень у групі курців та некурців встановлено, що в кожній групі із 1000 курців виникає на 10,6 випадків раку легень більше, ніж в кожній групі із 1000 некурців. Який ризик було визначено?
a. Частка (%) додаткового популяційного ризику
*b. Різниця ризиків (атрибутивний ризик)
c. Відношення ризиків (відносний ризик)
d. Співвідношення шансів
e. Додатковий популяційний ризик

31. Дослідники визначали поширеність цукрового діабету в осіб похилого віку у виборці із 5000 пенсіонерів із грудня 2021 року по листопад 2022 року. Під час дослідження використано анкету, яку дослідники пропонували самостійно заповнити потенційним респондентам. Укажіть дизайн проведеного дослідження.
*a. Крос-секційне дослідження
b. Неконтрольований експеримент
c. Когортне дослідження
d. Екологічне дослідження
e. Дослідження "випадок-контроль"

32. Яке захворювання з переліку інфекційних хвороб, що підлягають реєстрації, належить до групи А для потреб епідеміологічного нагляду?
a. Кір
b. Краснуха
*c. Крим-Конго геморагічна гарячка
d. Правець
e. Кашлюк

33. Укажіть послідовність виконання завдань епідеміологічного нагляду.
a. -
b. Оперативний епідеміологічний аналіз, ретроспективний епідеміологічний аналіз, планування
*c. Ретроспективний епідеміологічний аналіз, планування, оперативний епідеміологічний аналіз
d. Ретроспективний епідеміологічний аналіз, оперативний епідеміологічний аналіз, планування
e. Планування, ретроспективний епідеміологічний аналіз, оперативний епідеміологічний аналіз

34. Під час збору анамнезу та огляду дитини перед щепленням проти поліомієліту з'ясувалося, що батько дитини ВІЛ-інфікований. Дитина, яка підлягає щепленню, здорова. Вкажіть особливості щеплення проти поліомієліту цієї дитини?
a. Провести щеплення у віці 2, 4, 6, 18 місяців, 6 та 14 років оральною поліомієлітною вакциною
*b. Провести щеплення у віці 2, 4, 6, 18 місяців, 6 та 14 років інактивованою поліомієлітною вакциною
c. Провести щеплення у віці 2 та 4 місяці оральною поліомієлітною вакциною, а у віці 6 та 18 місяців, 6 та 14 років інактивованою поліомієлітною вакциною
d. Проводити щеплення проти поліомієліту не можна, у зв'язку з ризиком розвитку у дитини вакцин-асоційованого поліомієліту
e. Провести щеплення у віці 2 та 4 місяці інактивованою поліомієлітною вакциною, а у 6 та 18 місяців, 6 та 14 років оральною поліомієлітною вакциною

35. Група туристів від'їжджає до району, неблагополучного щодо захворюваності на черевний тиф та туляремію. До від'їзду залишається 2 тижні. Вкажіть рекомендації щодо їх імунізації.
a. Провести щеплення з максимально можливим інтервалом 12-13 діб
b. Провести щеплення проти черевного тифу до від'їзду, проти туляремії - через 1-1,5 місяці
c. Заборонити в'їзд до неблагополучної території
d. Щеплення не проводити
*e. Провести щеплення проти двох інфекцій одночасно

36. Які з нижченаведених заходів є найефективнішими для досягнення довгострокових результатів у профілактиці та контролі холери відповідно до Глобальної стратегії ВООЗ з боротьби з холерою "Ліквідація холери: дорожня карта до 2030 року", яка спрямована на скорочення смертності на 90%?
*a. Впровадження інтегрованих заходів у таких секторах: WASH, спостереження та звітність, ОВХ, зміцнення системи охорони здоров'я, залучення громади
b. Залучення до розробки Національних планів боротьби з холерою Глобальної робочої групи з боротьби з холерою (GTFCC)
c. Використання оральної вакцини проти холери (ОВХ) разом із заходами WASH
d. Масова вакцинація ОВХ
e. Створення адекватної медичної мережі та матеріального забезпечення центрів лікування холери

37. Який метод доцільно застосувати для контролю конфаундінгу на етапі аналізу даних?
a. Рестрикція
b. Рандомізація
*c. Стратифікація
d. -
e. Підбір контролів

38. Укажіть інфекційне захворювання, що має високий ризик виникнення у військовослужбовців у разі отримання ними мінно-вибухової травми під час ведення бойових дій.
a. Дифтерія
*b. Газова гангрена
c. Шигельоз
d. Чума
e. Черевний тиф

39. Епідеміолог обласного центру контролю та профілактики хвороб збирає дані від закладів охорони здоров'я щодо кількості пацієнтів (із індивідуальними даними), яким вперше встановлено діагноз туберкульоз у поточному році серед внутрішньопереміщених осіб. Визначте рівень епідеміологічного нагляду та моніторингу.
a. Національний
b. Місцевий
c. -
*d. Регіональний
e. Міжнародний

40. У який період обласні центри контролю та профілактики хвороб Міністерства охорони здоров'я України здійснюють лабораторний моніторинг циркуляції збудника холери у навколишньому середовищі?
a. -
b. З червня по жовтень щорічно
*c. З червня по вересень щорічно
d. З травня по серпень за епідпоказниками
e. З травня по вересень за епідпоказниками

41. Наслідки контакту зі збудником не призведуть до втрати життя, інвалідності та до великих матеріальних збитків. До якого рівня ризику, згідно з "Порядком оцінки рівня небезпеки впливу біологічних агентів на працівників" належить наведена ситуація?
a. Недопустимий
b. Допустимий
c. Високий
*d. Помірний
e. Низький

42. У регіоні, де 10 років тому сталася техногенна катастрофа, проведено аналітичне ретроспективне дослідження типу "випадок-контроль" для з'ясування чинників ризику виникнення легеневої патології. За величиною якого показника орієнтовно оцінюється наявність причинно-наслідкових зв'язків?
a. Частки додаткового популяційного ризику
b. Відносного ризику
c. Додаткового популяційного ризику
d. Атрибутивного ризику
*e. Cпіввідношення шансів

43. Для вивчення впливу штучної вентиляції легень на розвиток пневмонії у пацієнтів відділення анестезіології та інтенсивної терапії епідеміолог провів епідеміологічне дослідження "випадок-контроль". Який показник асоціації треба застосувати для вимірювання ефекту впливу?
a. Відносний ризик
b. Коефіцієнт кореляції рангу Спірмена
c. Коефіцієнт кореляції Пірсона
d. Атрибутивний ризик
*e. Відношення шансів

44. За даними Центру громадського здоров'я з 2015 року в Україні у чотирьох дітей на Закарпатті та 15 дітей на Рівненщині, між якими був контакт, виявлено вакциноспоріднений поліовірус типу 2, що раніше виділявся в деяких країнах Середньої Азії. Що таке вакциноспоріднений поліовірус (CVPV)?
*a. Вірус, який походить від вакцинного, але в процесі циркуляції набув нейровірулентних властивостей
b. Вакцинний поліовірус, ізольований з об'єктів довкілля
c. "Дикий" поліовірус, який підвищив свою вірулентність у процесі циркуляції
d. "Дикий" поліовірус, який ослабив свою вірулентність у процесі циркуляції
e. Авірулентний вірус поліомієліту

45. Укажіть основний критерій, який свідчить про ліквідацію осередку інфекційного захворювання.
a. Ізоляція виявленого хворого в інфекційне відділення та проведення заключної дезінфекції в осередку
b. Одужання інфекційного хворого та проведення заключної дезінфекції в осередку
c. Шпиталізація виявленого хворого в інфекційне відділення
d. Шпиталізація виявленого хворого в інфекційне відділення та проведення заключної дезінфекції в осередку
*e. Відсутність нових випадків цієї інфекції серед контактних осіб впродовж максимального інкубаційного періоду після ізоляції хворого та проведення в осередку заключної дезінфекції

46. Який критерій причинності Бредфорда–Гілла характеризується твердженням "причина визначається величиною відносного ризику, яка оцінюється за відповідними статистичними критеріями"?
a. Залежність доза-ефект
b. Специфічність
*c. Сила зв'язку
d. Зворотність
e. Стійкість

47. В яких випадках доцільно використовувати абсолютні показники?
*a. Під час опису спалахів інфекційних хвороб
b. Під час опису основних причин смертності в Україні
c. У разі порівняння захворюваності населення двох міст
d. Під час опису основних причин смертності в світі
e. У разі порівняння захворюваності на кір у довакцинальний та післявакцинальний періоди

48. Юнаку, який проживає у студентському гуртожитку, встановлено діагноз: шигельоз. Відомо, що разом із ним у кімнаті проживають ще дві особи, на поверсі загальна кухня та туалетні кімнати. Визначте територіальні межі осередку інфекції.
a. Увесь гуртожиток
*b. Поверх гуртожитку
c. Кімната гуртожитку
d. Кухня гуртожитку
e. Усе місто

49. Який момент динаміки захворюваності дозволяє визначити епідемічний поріг захворюваності?
a. Спад епідемічного підйому
*b. Початок епідемічного підйому
c. Завершення епідемічного підйому
d. -
e. Пік епідемічного підйому

50. На основі даних інфекційної захворюваності особового складу, санітарно-гігієнічного стану території, результатів санітарно-епідеміологічної та біологічної розвідки, а також санітарно-епідеміологічного спостереження, санітарно-епідемічний стан визначений як надзвичайний. Які заходи доцільно провести відповідно до визначеного санітарно-епідемічного стану?
a. Планові протиепідемічні заходи
b. Обсервація
*c. Карантин
d. Посилений медичний нагляд
e. Диспансерний нагляд

51. Які особливі ознаки характерні для епідемій з водним шляхом передачі?
a. Різноманітність чинників передачі
*b. Каскадність, послідовність виникнення захворювань відповідно до тривалості інкубаційного періоду
c. Одномоментність і масовість ураження населення
d. -
e. Виникнення захворювань переважно у групі дітей раннього віку

52. За допомогою якого прийому епідеміологічного методу формуються первинні (робочі) гіпотези про чинники ризику?
a. Когортного
b. Експериментального
c. Прогностичного
*d. Описово-оціночного
e. "Випадку-контролю"

53. Як проводять епідеміологічний нагляд за інфекціями, які пов'язані з наданням медичної допомоги (ІПНМД) в закладах охорони здоров'я?
a. Впроваджують моніторинг за динамікою епідемічного процесу ІПНМД, факторами та умовами, що впливають на їх виникнення та розповсюдження
*b. Впроваджують рутинний та дозорний епідеміологічний нагляд за ІПНМД
c. Проводять щоденний моніторинг за інфекціями, які реєструються у закладі
d. Відбувається реєстрація інфекційних та неінфекційних захворювань серед пацієнтів та медичного персоналу
e. Проводять ретроспективний та оперативний аналіз захворюваності на ІПНМД

54. Яка мета описово-оціночного прийому епідеміологічного дослідження?
a. Доведення (доказ) гіпотез про чинники ризику захворюваності
b. Математичне моделювання проявів епідемічного процесу
*c. Формулювання первинних (робочих) гіпотез про можливі причини підвищення рівня захворюваності
d. Перевірка первинних (робочих) гіпотез про можливі причини підвищення рівня захворюваності
e. Організація і проведення епідеміологічного експерименту

55. Укажіть першочергове завдання біологічної розвідки при отриманні інформації про застосування супротивником біологічних бойових рецептур у зоні ведення бойових дій.
*a. Негайне оповіщення військ щодо факту застосування біологічної зброї
b. Виявлення епізоотії серед диких тварин
c. Вивчення інфекційної захворюваності населення
d. Оцінювання епізоотій серед домашніх тварин
e. Оцінювання активності природних осередків

56. Який статистичний метод обробки даних треба обрати для того, щоб кількісно визначити лінійну залежність, яка може існувати між незалежною змінною Х і залежною змінною Y?
a. Частотний аналіз
b. Кореляційний аналіз (коефіцієнт кореляції Пірсона)
c. -
*d. Лінійний регресійний аналіз
e. Кореляційний аналіз (коефіцієнт рангової кореляції Спірмена)

57. Визначте значення атрибутивного ризику, якщо за результатами когортного дослідження виявлено, що ризики виникнення захворювання Х в експонованій та неекспонованій групі однакові.
a. -1
b. 1,5
c. 1
d. 0,5
*e. 0

58. Визначте міру центральної тенденції для представлення даних щодо середньої кількості днів від діагностики випадку туберкульозу до початку лікування у закладах охорони здоров'я, що надають первинну медичну допомогу?
a. Міра змінності (розкиду) даних
b. Мода
*c. Середнє арифметичне
d. Медіана
e. Середнє геометричне

59. Яка частота НППІ вважається нечастою?
a. <1/10000 (менше 0,01%)
b. >1/10 (більше 10%)
*c. >1/1000 та <1/100 (менше 0,1% до 1%)
d. >1/100 та <1/10 (від 1 до 10%)
e. >1/10000 та <1/1000 (менше 0,01% до 0,1%)

60. Який показник визначає епідеміологічну ефективність вакцинації?
a. -
b. Відношення показника захворюваності серед нещеплених до показника захворюваності серед щеплених
*c. Відношення показника захворюваності серед щеплених до показника захворюваності серед нещеплених
d. Рівень захворюваності нещеплених
e. Рівень захворюваності щеплених

61. Що означає індекс сезонності річної динаміки захворюваності при наявності її регулярного (щорічного) сезонного підйому?
a. Частку хворих, обумовлену дією випадкових (спалахових) чинників
b. Частку хворих за час сезонного підйому від їх річної (загальної) кількості
c. Частку хворих, обумовлену дією постійних (цілорічних) чинників
*d. Співвідношення кількості хворих за час сезонного підйому та їх міжсезонної кількості
e. Частку хворих, обумовлену дією сезонних чинників

62. Під час епідеміологічного розслідування спалаху черевного тифу серед працівників харчового підприємства в одного з працівників за допомогою РПГА виявлено титр антитіл до Vi-антигену 1:80. Зробіть висновок за результатами обстеження.
a. Працівник перехворів на черевний тиф
b. Працівник щеплений проти черевного тифу
c. Працівник не є носієм інфекції
d. Працівник з діагнозом: черевний тиф
*e. Працівник - носій інфекції

63. Який тип змінної використовують для внесення даних про титр протидифтерійних антитіл?
a. Неперервна
*b. Дискретна
c. Номінальна
d. Дихотомічна
e. Порядкова

64. На якому етапі епідеміологічного дослідження визначається фактична ефективність профілактичного засобу (заходу)?
a. Прогностичному математичному
*b. Експериментальному неконтрольованому
c. Експериментальному контрольованому
d. Аналітичному статистичному
e. Дескриптивному статистичному

65. При якій мінімальній частці в структурі внутрішньорічної захворюваності сезонність вважається вираженою?
*a. 50%
b. 30%
c. 70%
d. 60%
e. 40%

66. За визначеною групою населення, що не хворіє на гіпертонічну хворобу, встановлено п'ятирічне спостереження з метою виявлення нових випадків цієї хвороби під впливом ендо- і екзогенних факторів. Який вид епідеміологічного дослідження використано у цьому випадку?
a. Експериментальне
b. Описове
c. Одномоментне
d. Ретроспективне
*e. Проспективне

67. За який мінімальний період часу треба зібрати дані, щоб розрахувати контрольний рівень захворюваності?
*a. 5 років
b. 5 діб
c. 5 тижнів
d. 5 місяців
e. -

68. Під час виявлення лабораторно підтверджених випадків захворювання кором та появи висипання в осіб, які контактували з хворим у проміжках між 7 та 18 днями, реєструють спалах кору. За якої мінімальної кількості хворих реєструють спалах кору?
a. 5 випадків
*b. 2 випадки
c. 6 випадків
d. 4 випадки
e. 3 випадки

69. У ЦПКХ надійшла інформація про наміри терористичної організації застосувати навмисне розповсюдження мікробних агентів, що викликають харчові отруєння, з метою створення паніки серед населення. Збудники якого захворювання можуть бути застосовані, якщо відомо, що вони належать до інфекційних агентів біотероризму категорії В?
a. Ротавірусної інфекції
b. Норовірусної інфекції
c. Вірусного гепатиту А
*d. Сальмонельозної інфекції
e. Ботулізму

70. За якої тривалості динамічного ряду можливий адекватний аналіз багаторічної динаміки захворюваності на інфекційну хворобу з вираженою циклічністю?
a. Не менше 25 років
b. 10-15 років, якщо вони становлять менше двох повних циклів
c. Не менше 20 років
*d. 5-7 років, якщо вони становлять два повних цикли
e. 10-15 років, якщо вони становлять один повний цикл

71. У результаті запровадження заходів щодо стримування пандемії COVID-19 базове репродукційне число (R0) дорівнювало R0<1. Визначте можливість поширення інфекційної хвороби серед популяції.
a. Епідемічний процес не розвивається
b. Контроль захворюваності стає складнішим
c. Інфекція зможе поширитися серед популяції
d. Стабільна тенденція
*e. Інфекція згасне в довгостроковому періоді

72. Проти яких інфекційних хвороб проводяться обов'язкові щеплення здоровій однорічній дитині згідно з чинним календарем профілактичних щеплень в Україні, якщо всі попередні щеплення їй проведені за віком?
a. Ротавірусної інфекції, кору, краснухи, паротиту
b. Грипу, кору, краснухи, паротиту
c. Вітряної віспи, кору, краснухи, паротиту
*d. Гемофільної інфекції, кору, краснухи, паротиту
e. Менінгококової інфекції, кору, краснухи, паротиту

73. Встановлено, що між захворюваністю на дифтерію (залежна змінна) та рівнем популяційного протидифтерійного імунітету (незалежна змінна) коефіцієнт кореляції становить -0,54 (мінус 0,54). Про що свідчить цей показник?
a. -
b. Зворотній середньої сили фізичний зв'язок
c. Прямий сильний фізичний (каузальний) зв'язок
*d. Зворотній середньої сили статистичний зв'язок
e. Прямий сильний статистичний зв'язок

74. Укажіть ендемічне для України особливо-небезпечне інфекційне захворювання, що становить біологічну загрозу для території та населення із нижченаведених.
a. Дифтерія
*b. Холера
c. Вітряна віспа
d. Кір
e. Черевний тиф

75. За результатами оперативної оцінки епідемічної ситуації щодо поширення COVID-19 в регіоні встановлено перевищення чотирьох із шести індикаторних показників на поточному тижні. Який рівень епідемічної небезпеки поширення COVID-19 треба встановити у цьому регіоні?
a. Помаранчевий
b. Зелений
*c. Червоний
d. Блакитний
e. Жовтий

76. Як називається сукупність, що складається з відносно однорідних елементів, об'єднаних настанням певної ознаки?
a. Вибіркою
b. -
c. Класом
*d. Когортою
e. Групою

77. Що не є абсолютним протипоказанням до введення вакцини?
a. Введення живих вакцин особам з тяжкою імуносупресією (імунодефіцитом)
b. Введення живих вакцин вагітним
*c. Введення інактивованих вакцин вагітним
d. Гострі захворювання з підвищенням температури вище 38,0^оC
e. Наявність в анамнезі анафілактичної реакції на попередню дозу вакцини

78. У селищі зареєстровано випадок черевного тифу у фермера. Чоловіка шпиталізовано до інфекційного стаціонару, визначено межі осередку, проведено заключну дезінфекцію в осередку захворювання, визначено коло контактних осіб. На який термін встановлюється медичне спостереження за контактними особами в цьому разі?
a. 17 днів
b. 10 днів
c. 7 днів
d. 14 днів
*e. 21 день

79. Відомо, що тривалість катетеризації сечового міхура впливає на частоту інфекційних ускладнень. Який показник доцільно застосувати для порівняння катетер-асоційованих інфекцій сечовивідних шляхів серед пацієнтів двох лікарень?
*a. Щільність інцидентності
b. Превалентність
c. Моментний преваленс
d. Інцидентність
e. Кумулятивний інциденс

80. Після відпадання кліща на місці його присмоктування можна спостерігати первинний афект у вигляді запального, болючого під час пальпації інфільтрату діаметром до 3-5 мм з некротичною кірочкою в центрі, який зберігається протягом 2-3 тижнів. У багатьох випадках довкола первинного афекту виникає кільцевидна або суцільна еритема. Вкажіть захворювання, яке має вищевказану ознаку першої стадії.
a. Крим-Конго геморагічна гарячка
b. Кліщовий енцефаліт
*c. Лайм-бореліоз
d. Туляремія
e. Геморагічна гарячка з нирковим синдромом

81. Яка риса притаманна епідемічному процесу інфекцій з трансмісивним механізмом передачі.
*a. Сезонність
b. Періодичність (циклічність)
c. Переважна захворюваність дітей до одного року
d. Переважна захворюваність осіб з закритих колективів
e. Відсутність сезонності

82. За результатами визначення ступеня інтенсивності епідемічного процесу ГРВІ та грипу на 48 тижні спостереження встановлено перевищення контрольного рівня (епідемічного порогу) захворюваності в межах 25-75%. Який рівень інтенсивності епідемічного процесу?
a. Відсутній
*b. Високий
c. Дуже високий
d. Середній
e. Низький

83. Вкажіть, які неспецифічні ознаки свідчать про застосування супротивником біологічної зброї у місці дислокації військового підрозділу, що є підтвердженням попередньої інформації про планування використання цієї зброї.
a. Виділення чистої культури збудника
*b. Поява жовтих маслянистих крапель на горизонтальних поверхнях
c. Позитивний результат біологічної проби
d. Виявлення антигенів збудника
e. Позитивний результат ПЛР

84. В Україні здійснюється епідеміологічний нагляд за вірусним гепатитом А, при якому працівники системи громадського здоров'я отримують необхідну інформацію від мережі епідеміологічного нагляду на регулярній основі у вигляді затверджених звітів/повідомлень. Який це вид епідеміологічного нагляду?
a. Дозорний
b. Активний
*c. Пасивний
d. Синдромний
e. Мінімальний

85. Яку функцію епідеміологічного нагляду не виконують надавачі вторинної медичної допомоги?
*a. Оцінку ризиків для громадського здоров'я
b. Встановлення переліку осіб, що контактували з пацієнтом
c. Встановлення можливих причин виникнення інфекційної хвороби
d. Направлення пацієнта на лабораторне обстеження та шпиталізацію
e. Збір епідеміологічного анамнезу

86. Під час проведення епідеміологічного дослідження були визначені параметри малої вибірки. Для визначення точності та надійності оцінки використано довірчий інтервал. Що таке довірчий інтервал в біостатистиці?
a. Інтервал значень, який описує залежність між двома змінними
b. Інтервал між найменшим і найбільшим значенням параметру
c. Інтервал значень, що відповідає здоровому стану людини
d. Фактори, що впливають на здоров’я людини
*e. Інтервал значень, що містить оцінки параметра з заданою ймовірністю

87. Вкажіть кількість ступенів небезпеки біологічних патогенних агентів відповідно до рівня їх інфекційної небезпеки.
a. 6
b. 2
c. 3
d. 5
*e. 4

88. Встановлено, що захворюваність на виразкову хворобу у курців становить 25,44^0/_00, некурців - 10,07^0/_00. Ризик захворюваності на виразкову хворобу серед курців становить 15,37 на 1000 курців. Який ризик було визначено?
a. Різниця ризиків (атрибутивний ризик)
b. Частка (%) додаткового популяційного ризику
c. Відношення ризиків (відносний ризик)
d. Співвідношення шансів
*e. Абсолютний (додатковий) ризик

89. В роботі епідеміолога використовується систематичний та безперервно діючий збір, облік, складання та аналіз, тлумачення, поширення даних медико-санітарного призначення, епідемічного благополуччя населення і показників середовища життєдіяльності для оцінки і прийняття необхідних відповідних заходів в сфері громадського здоров’я. Як називається така система?
*a. Епідеміологічний нагляд
b. Моніторинг
c. Епідеміологічний аналіз
d. Епідеміологічне обстеження
e. Оцінка

90. Під час епідеміологічного дослідження встановлено, що часте куріння підсилює дію канцерогенів і пошкодження тканини, а отже, збільшує вірогідність канцерогенезу. Який критерій причинності Гілла спостерігається у цьому разі?
*a. Біологічний градієнт
b. Сила
c. Узгодженість
d. Відтворюваність
e. Специфічність

91. До якого типу змінної належать дані про захворюваність населення?
a. Дихотомічної
*b. Неперервної
c. Дискретної
d. Порядкової
e. Номінальної

92. Про що може свідчити відношення шансів більше одного?
*a. Збільшення ризику
b. -
c. Відсутність ефекту
d. Зниження ризику
e. Відсутність відносного ризику

93. Яке епідеміологічне дослідження проводиться шляхом співставлення даних про дію чинника, який вивчається, серед групи хворих в порівнянні з групою здорових осіб?
*a. "Випадок-контроль"
b. Дескриптивне
c. Неконтрольований експеримент
d. Контрольований експеримент
e. Когортне

94. Якому епідемічному стану відповідає твердження: "Мають місце окремі випадки інфекційних захворювань, які не реєструвались раніше, спостерігається незначне підвищення спорадичного рівня захворюваності, виникають окремі групові захворювання без подальшого розповсюдження"?
a. Благополучному
b. Катастрофічному
*c. Нестійкому
d. Надзвичайному
e. Неблагополучному

95. У країні зареєстровано випадок поліомієліту, викликаного диким штамом 1 типу. У які терміни Національні органи охорони здоров'я мають повідомити ВООЗ?
a. 12 годин
b. 72 годин
c. 36 годин
*d. 24 годин
e. 48 годин

96. Яким типом вакцини здійснюється щеплення проти кору?
a. Спліт-вакциною
b. Інактивованою
c. Субодиничною
d. м-РНК
*e. Живою атенуйованою

97. Для якого типу спалаху кишкової інфекції характерний "епідемічний хвіст"?
a. Контактно-побутового
b. Харчового (з невідомим харчовим продуктом)
*c. Водного
d. Молочного
e. -

98. Для виконання програми профілактики інфекцій та інфекційного контролю керівником закладу охорони здоров'я прийнято рішення про закупівлю бактерицидних ультрафіолетових опромінювачей (УФБ опромінювач) для знезараження повітря та дезінфекції поверхонь в приміщеннях закладу. Який тип УФБ опромінювачей заборонено для використання в закладах охорони здоров'я?
a. УФБ опромінювач екранований (відкритий зверху)
b. УФБ опромінювач відкритого типу стельовий
c. УФБ опромінювач екранований (із жалюзі)
*d. УФБ опромінювач закритого типу (рециркулятор)
e. УФБ опромінювач відкритого типу настінний

99. Від чого залежить механізм передачі збудника інфекційного захворювання?
*a. Первинної локалізації збудника у людини
b. Стійкості збудника у зовнішньому середовищі
c. Тяжкості перебігу захворювання
d. Вірулентності збудника
e. Виду збудника

100. Вкажіть вимоги до санітарно-епідеміологічної розвідки, що здійснюють при передислокації військового підрозділу з тилових районів у зону ведення бойових дій.
a. Достовірність, скорочення обсягів для прискорення виконання
b. Достовірність, відтермінованість за несприятливих обставин
c. Достовірність, допустимість зміни запланованого маршруту
*d. Достовірність, своєчасність, безперервність
e. Достовірність, допустимість заміни ключових об'єктів вивчення

101. Мисливець, якого покусав вовк за шию та обличчя, звернувся за медичною допомогою до лікаря-хірурга. Які заходи щодо термінової профілактики сказу потрібно провести в цьому разі?
a. Уведення антирабічної вакцини
b. -
c. Призначення антибіотиків
*d. Уведення антирабічної вакцини та антирабічного імуноглобуліну
e. Уведення антирабічного імуноглобуліну

102. Що належить до епідеміологічного критерію визначення випадку ботулізму (C. botulinum)?
a. Виділення С. botulinum з випорожнень у дорослих
b. Двобічні порушення з боку черепних нервів (наприклад диплопія, нечіткість зору, дисфагія, бульбарна недостатність)
c. Периферійні симетричні парези
d. Виявлення ботулінічного токсину в клінічному матеріалі
*e. Вживання контамінованої їжі/питної води

103. Яким є повний перелік способів гігієни рук?
*a. Миття з милом, гігієнічна обробка, хірургічна обробка
b. Гігієнічна обробка, санітарна обробка, профілактична обробка
c. Профілактична обробка, гігієнічна обробка, хірургічна обробка
d. Миття з милом, санітарна обробка, гігієнічна обробка
e. Санітарна обробка, хірургічна обробка, миття з милом

104. За допомогою якого прийому дослідження визначається потенційна (максимально можлива) ефективність профілактичного засобу (заходу)?
a. Експериментального неконтрольованого
b. Прогностичного математичного
*c. Експериментального контрольованого
d. Аналітичного статистичного
e. Дескриптивного статистичного

105. Яка статистична шкала передбачає присвоєння об'єктам певних числових значень у залежності від рівня вираження вимірюваної властивості?
a. Номінальна
b. Інтервальна
*c. Порядкова
d. Відносна
e. Абсолютна

106. У закладі охорони здоров'я, що надає медичну допомогу в стаціонарних умовах, відділом з інфекційного контролю зафіксовано спалах інфекцій в ділянці хірургічного втручання, про наявність якого повідомлено до центру контролю та профілактики хвороб. Вкажіть подальші дії центру контролю та профілактики хвороб.
a. Інформування МОЗ України протягом години після отримання повідомлення про спалах
b. Інформування ДУ "Центр громадського здоров'я МОЗ України" протягом години після отримання повідомлення про спалах
c. Припинення роботи хірургічного відділення
*d. Розслідування, локалізація та ліквідація спалаху
e. Проведення заходів із дезінфекції

107. Яка обробка рук проводиться після контакту зі слизовими оболонками і секретами організму?
a. Санітарна
b. Миття з милом
*c. Гігієнічна
d. Профілактична
e. Хірургічна

108. Укажіть вид епідеміологічного дослідження за характером відношення дослідника до досліджуваного явища.
a. Ретроспективний
*b. Експериментальний (інтервенційний)
c. Аналітичний когортний
d. Прогностичний
e. Евристичний

109. Багаторічними дослідженнями в Україні встановлена наявність активних природних вогнищ багатьох інфекцій, що передаються кліщами, на території яких щорічно реєструються поодинокі випадки чи спалахи захворювань людей. Який із нижченаведених рикетсиозів є ендемічним для України?
a. Плямиста гарячка скелястих гір
b. Кліщова гарячка тихоокеанського узбережжя
c. Кліщовий пароксизмальний рикетсіоз
d. Австралійський кліщовий рикетсіоз
*e. Марсельська гарячка

110. З метою формування програм серед споживачів ін'єкційних наркотиків було проведено дослідження, в якому виявили, що клієнти програм зменшення шкоди у разі появи проблем звертаються до аптек частіше, ніж до лікарів. Тому, аптека була визнана безпечним та найбільш зручним місцем для отримання шприців. Яке дослідження було проведено?
a. Епідеміологічний аналіз
*b. Моніторинг та оцінка
c. Епідеміологічна діагностика
d. Епідеміологічний нагляд
e. Експериментальне

111. Чоловік віком 45 років, який повернувся з африканської країни три доби тому, раптово захворів. Скаржиться на напади ознобу, підвищення температури тіла до 39-40^0С, рясне потовиділення. Об'єктивно спостерігається: шкіра бліда, з жовтяничним відтінком, гепатоспленомегалія. Який метод дослідження є найінформативнішим для встановлення діагнозу?
a. УЗД печінки та селезінки
b. Біохімічне дослідження функціональних проб печінки
c. Серологічне обстеження на наявність антитіл до вірусного гепатиту А
*d. Мікроскопія товстої краплі та мазка на наявність збудника малярії
e. Загальний аналіз крові

112. Передавання цього захворювання від людини до людини може відбуватися різними шляхами: контактним, повітряно-краплинним та статевим. Яке особливо-небезпечне інфекційне захворювання відноситься до групи екзотичних для України?
a. Кашлюк
b. Черевний тиф
*c. Гарячка Марбург
d. Краснуха
e. Менінгококова інфекція

113. До закладу охорони здоров'я доставлено 550 доз п'ятивалентної АКДПA-ГепВ-Hib вакцини. Під час прийому вакцини виявлено активацію індикатору заморожування (на екрані індикатору з’явилася позначка Х). Яка подальша тактика відносно цієї вакцини?
a. Проводити вакцинацію цією вакциною
b. Повернути вакцину до регіонального оптового складу зберігання вакцин
c. Повернути вакцину до підприємства-виробника вакцини
*d. Провести тест на струшування
e. Утилізувати всі дози вакцини

114. У місті проживало 1346 осіб із діагнозом: вірусний гепатит С. Показник ураженості населення склав 38,6 на 100000. Який епідеміологічний показник був розрахований?
a. Щільність інциденсу
b. Періодний преваленс
*c. Моментний преваленс
d. Превалентність
e. Кумулятивний інциденс

115. Який збудник за класифікацією біологічних агентів належить до групи 3?
a. Bordetella pertussis
b. Clostridium botulinum
c. Influenza viruses types A, B and C
*d. Bacillus anthracis
e. Corynebacterium diphtheriae

116. Який із нижченаведених методів епідеміологічних досліджень використано під час вивчення у 2020 році захворюваності на вірусний гепатит В на підставі даних за період 2010–2019 рр.?
a. Аналітичний
b. Експериментальний
c. Проспективний
*d. Ретроспективний
e. Описовий

117. У 2022 році ВООЗ оголосила про надзвичайну ситуацію в області громадського здоров'я, що має міжнародне значення. Яка інфекційна хвороба стала причиною цієї надзвичайної ситуації?
a. Кір
b. COVID-19
*c. Віспа мавп
d. Пташиний грип
e. Натуральна віспа

118. Яка державна установа має повноваження щодо встановлення та припинення карантину у разі виникнення випадку карантинної інфекції?
a. Президент України
b. Верховна Рада України
c. -
d. Рада національної безпеки і оборони
*e. Кабінет Міністрів України

119. Збудник захворювання має три характерні ознаки: є анаеробом, утворює стійкі спори у навколишньому середовищі та виділяє екзотоксин. Вкажіть інфекційне захворювання, що може виникати внаслідок проникаючих поранень або за інших контамінованих травм, які супроводжуються ушкодженням шкірних і слизових покривів.
a. Дифтерія
b. Шигельоз
*c. Правець
d. Кір
e. Чума

120. Для вирішення поставлених перед епідеміологією завдань, як будь-яка наука, вона повинна мати у своєму розпорядженні спеціальні методи дослідження. Які епідеміологічні методи в залежності від цілей дослідження можуть бути?
a. Експериментальні
b. Описові та аналітичні
c. Контрольовані
*d. Емпіричні та експериментальні
e. Емпіричні

121. За наявності ефективної системи епідеміологічного нагляду за кором може буде встановлена елімінація ендемічного поширення цієї інфекції. Вкажіть мінімальний період часу, протягом якого має бути відсутньою циркуляція вірусу кору на території країни?
a. 36 місяців
b. 6 місяців
c. 18 місяців
*d. 12 місяців
e. 24 місяці

122. У районі тимчасового розташування військової частини виявлено підозрілий аерозольний викид, незвичний запах і залишки невідомої порошкоподібної речовини. Експрес-методом виявлено антиген Bacillus anthracis. У військовослужбовців симптоми відсутні, але усі зазнали потенційного ризику зараження. Укажіть первинні протиепідемічні заходи щодо особового складу військової частини.
a. Дезінфекція території хімічними засобами
b. Вакцинація проти сибірки
c. Передислокація із зони біологічного зараження
d. Ізоляція військовослужбовців на 7 днів
*e. Постконтактна антибіотикопрофілактика

123. Який показник потрібно розрахувати для визначення частини загального ризику смертельного захворювання X, що спричинене впливом фактору Y серед загальної популяції?
a. Частка додаткового популяційного ризику
b. Різниця ризиків
*c. Додатковий популяційний ризик
d. Відношення шансів
e. Відносний ризик

124. Епідеміологічний аналіз захворюваності в багаторічній динаміці дає змогу зрозуміти характер змін рівня інфекційної захворюваності. Який прийом дає можливість усунути вплив випадкових чинників і точніше представити у вигляді прямої лінії (тенденції) показники динамічного ряду?
a. Ковзної середньої
b. Регресійно-кореляційні моделі
*c. Метод найменших квадратів
d. Довгострокового прогнозування
e. Простих прогнозних моделей

125. У регіоні N у 2015 році інцидентність на гострі кишкові інфекції перевищила середні багаторічні показники, було зареєстровано 3 спалахи. Оцініть епідемічну ситуацію в регіоні N у 2015 році.
a. Надзвичайна епідемічна ситуація
*b. Неблагополучна епідемічна ситуація
c. Наданої інформації недостатньо для оцінки епідемічної ситуації
d. Благополучна епідемічна ситуація
e. Нестійка епідемічна ситуація

126. У дитини спостерігаються гарячка, макулопапульозний висип на шкірі, кон'юнктивіт. З анамнезу відомо, що вона 10 днів тому контактувала з дитиною, у якої лабораторно підтверджено діагноз: кір. Вкажіть клас захисту респіраторy, що потрібно одягти сімейному лікарю під час надання медичної допомоги цій дитині.
a. FFP2
b. FFP1
c. N95
d. -
*e. FFP3

127. У військовій частині та місці її дислокації запроваджено карантин у зв'язку зі стрімким зростанням серед особового складу інфекційної захворюваності на гострі кишкові інфекції, зокрема на холеру, що унеможливлює виконання ними бойових завдань. Групові захворювання на холеру реєструються також серед цивільного населення. За даними біологічної розвідки супротивник використав біологічну зброю. Визначте, який епідемічний стан виник у військовій частині та місці її дислокації.
a. Неблагополучний
*b. Надзвичайний
c. Стійкий неблагополучний
d. Благополучний
e. Нестійкий

128. Під час дослідження розвитку ішемічної хвороби серця в групі курців та некурців встановлено, що ризик розвитку ІХС серед курців у 1,61 раз вищий, ніж серед некурців. Який ризик було визначено?
a. Додатковий популяційний ризик
b. Різниця ризиків (атрибутивний ризик)
c. Частка (%) додаткового популяційного ризику
*d. Відношення ризиків (відносний ризик)
e. Співвідношення шансів

129. В якому з нижченаведених випадків буде зростати превалентність захворювання X?
a. Якщо інцидентність захворювання X та кількість випадків смертей від захворювання Х залишається без змін, а кількість випадків одужань від захворювання Х збільшується
b. Якщо інцидентність захворювання X, кількість випадків одужань та смертей від захворювання Х залишаються без змін
c. Якщо інцидентність захворювання X залишається без змін, а кількість випадків одужань та смертей від захворювання Х збільшуються
d. Якщо інцидентність захворювання X та кількість випадків одужань від захворювання Х залишається без змін, а кількість випадків смертей від захворювання Х збільшується
*e. Якщо інцидентність захворювання X збільшується, а кількість випадків одужань та смертей від захворювання Х залишається без змін

130. Який розмах характеризує інтерквартильну широчінь?
a. Від 1,96 стандартного відхилення нижче середнього значення до 1,96 стандартного відхилення вище середнього значення
b. Від 10-го процентиля до 90-го процентиля
*c. Від 25-го процентиля до 75-го процентиля
d. Від 5-го процентиля до 95-го процентиля
e. Від 1 стандартного відхилення нижче середнього значення до 1 стандартного відхилення вище середнього значення

131. Чи потрібно проводити протиепідемічні заходи серед контактних осіб пацієнта, хворого на малярію, що повернувся після відрядження з ендемічної країни?
a. -
b. Потрібно, бо реконвалесцент виділяє збудника
*c. Не потрібно, тому що відсутній переносник інфекції
d. Не потрібно, бо протиепідемічні заходи у цьому разі неефективні
e. Потрібно, тому що є переносник інфекції

132. Пацієнт віком 56 років, якому 2 дні тому введено вакцину Comirnaty, повідомив сімейного лікаря про почервоніння, біль та набряк в місці введення лікарського засобу. Яка тактика лікаря у разі виявлення несприятливої події після імунізації?
a. Надати карту-повідомлення до Департаменту охорони здоров'я цього регіону
b. -
*c. Надати карту-повідомлення до Державного експертного центру МОЗ України через Автоматизовану інформаційну систему фармаконагляду (АІСФ)
d. Надати карту-повідомлення до Центру Громадського здоров'я МОЗ України
e. Надати карту-повідомлення до обласного Центру профілактики і контролю хвороб МОЗ України

133. За результатами дослідження встановлено, що наявність великої кількості гемотрансфузій в анамнезі підвищує ризик зараження ВІЛ-інфекцією. За допомогою якого показника можна зробити такі висновки?
a. Кореляція
b. Дисперсія
c. Точка перетину
*d. Каузальність
e. Регресія

134. Яка епідеміологічна тріада є тріадою описової (дескриптивної) епідеміології?
a. Джерело інфекції - механізм передачі - сприйнятливе населення
b. Сім'я - сіяч - ґрунт
*c. Особа - місце - час
d. Збудник - середовище - інфікований організм
e. Опис - аналіз - втручання

135. Цільова група немовлят, що доживають до року - 4680 дітей, цільовий показник охоплення трьома дозами пентавалентної вакцини - 95%. Обчисліть річний цільовий показник для вакцинації трьома дозами.
a. 3978
*b. 4446
c. 4680
d. 3744
e. 4212

136. У 2021 році національною системою епідеміологічного нагляду країнами Африканського регіону ВООЗ зареєстровано 2 випадки хвороби, спричиненої вірусом Марбург. Виявлено 90 контактних осіб, зокрема серед медичних працівників, за ними встановлено медичне спостереження. Упродовж якого часу уряд країни має повідомити ВООЗ про цю ситуацію?
a. За тиждень
b. 72 годин
c. Негайно
d. 48 годин
*e. 24 годин

137. У чому полягає цінність короткострокового прогнозу захворюваності?
a. Інформаційно забезпечує планування організації виробництва вакцин та лікарських препаратів
*b. Убезпечує підставу для оперативного проведення протиепідемічних та профілактичних заходів
c. Дає можливість визначення термінів загострення епідемічної ситуації за кілька років
d. Необхідний для складання цільових програм зниження захворюваності
e. Дає можливість ретроспективно оцінити фактори ризику захворюваності

138. Який показник використовується для складання прогнозу щодо наступного підйому захворюваності на грип?
a. Епідемічний спалах
b. Нормативний рівень захворюваності
c. Річна захворюваність
*d. Циклічність
e. Індекс сезонності

139. Працівник обласного центру громадського здоров'я помітив, що згідно зі звітами закладів охорони здоров’я у конкретному районі у 2018 році не було зареєстровано жодного випадку захворювання на сальмонельоз, хоча впродовж останніх 10 років там щороку реєструвалася спорадична захворюваність на сальмонельоз. Який тип епідеміологічного нагляду сприятиме з'ясуванню причини відсутності випадків сальмонельозу у вищевказаному районі у 2018 році?
a. Пасивний
b. Синдромний
c. Дозорний
d. Рутинний
*e. Активний

140. За даними Всесвітньої організації охорони здоров'я, за останні 20 років люди найчастіше помирають від неінфекційних захворювань: серцево-судинних захворювань, діабету та раку. Які з факторів ризику смертності складають найбільшу частку?
*a. Метаболічні
b. Соціальні
c. Поведінкові
d. Навколишнього середовища
e. Професійні

141. У таблиці даних надана інформація про стать, вік, національність, вагу, захворілих на гостре кишкове захворювання та ступінь тяжкості захворювання. Укажіть номінальні змінні.
a. Стать, вік
*b. Стать, національність
c. Ступінь тяжкості захворювання
d. Вік, вага
e. -

142. У процесі трудової діяльності працівники можуть зазнати впливу біологічних агентів кількох груп. Що потрібно враховувати під час визначення рівня небезпеки в такому випадку?
*a. Комплексну дію всіх наявних небезпечних біологічних агентів
b. Комбіновану дію біологічного чинника з хімічними речовинами
c. Час, протягом якого діяли біологічні агенти
d. Дію найбільш патогенної групи речовин
e. Стан здоров'я потерпілого на момент звернення, а саме наявність хронічної патології

143. У хірургічному відділенні міської лікарні кільком пацієнтам були проведені оперативні втручання в один період часу із пацієнтом, якому у післяопераційному періоді діагностували: вірусний гепатит В. Укажіть термін медичного спостереження за вказаними пацієнтами?
a. 9 міс
b. 3 міс
c. 1 міс
*d. 6 міс
e. 5 міс

144. У чому полягає одна з відмінностей між аналітичними прийомами "випадок-контроль" та когортним дослідженням?
a. У більшому практичному значенні одного з прийомів дослідження
b. У непридатності одного з прийомів для вивчення причин виникнення неінфекційних хвороб
*c. У правилах формування досліджуваної та контрольної груп
d. У малій придатності одного з прийомів для визначення причин спалахів інфекцій
e. У тривалості проведення спостереження

145. Чоловіки хворіють на рак шлунка у два рази частіше, ніж жінки. Яку роль відіграє стать у виникненні та розвитку цієї патології?
a. Не сприяє захворюванню
b. Посилює розвиток хвороби
*c. Сприяє захворюванню
d. Прискорює розвиток хвороби
e. Уповільнює розвиток хвороби

146. Яку функцію епідеміологічного нагляду не виконують надавачі первинної медичної допомоги?
a. Встановлення переліку осіб, які контактували з пацієнтом
*b. Організацію виконання програм імунізації
c. Збір епідеміологічного анамнезу
d. Направлення пацієнта на лабораторне обстеження та шпиталізацію
e. Встановлення можливих причин виникнення інфекційної хвороби

147. Що з нижченаведеного є недоліком дослідження "випадок-контроль"?
a. Не можна використовувати для вивчення рідкісних захворювань
b. Дороговартісне
c. Тривале у виконанні
d. -
*e. Не можна отримати інформацію про часовий зв'язок між експозицією та захворюванням

148. Належне використання засобів індивідуального захисту є частиною індивідуального рівня інфекційного контролю. Вкажіть правильне твердження щодо використання медичних рукавичок.
a. Гігієнічна обробка рук спиртовмісним антисептиком перед вдяганням рукавичок медичних не потрібна
b. Рукавички медичні потрібно обробляти спиртовмісним антисептиком при використанні для двох та більше пацієнтів
c. Одна пара рукавичок медичних використовується для двох та більше пацієнтів
d. Гігієнічна обробка рук спиртовмісним антисептиком після зняття рукавичок медичних не потрібна
*e. Одна пара рукавичок медичних використовується для одного пацієнта

149. Під час професійної діяльності медичному працівнику потрапив біологічний матеріал (кров) від ВІЛ-інфікованого пацієнта на пошкоджені шкірні покриви, очі та слизову оболонку. Укажіть термін проведення екстреної постконтактної профілактики для медичного працівника.
*a. Не пізніше 72 годин з моменту аварії
b. Не пізніше 12 годин з моменту аварії
c. Не пізніше 48 годин з моменту аварії
d. Не пізніше 24 годин з моменту аварії
e. Не пізніше 36 годин з моменту аварії

150. Де створюється система фармаконагляду в Україні?
a. -
b. Громадськими організаціями, зокрема, пацієнтськими
c. У заявників лікарських засобів, вакцин, туберкуліну на корпоративному рівні
*d. У системі охорони здоров'я на загальнодержавному рівні та у заявників лікарських засобів, вакцин, туберкуліну
e. У МОЗ України

