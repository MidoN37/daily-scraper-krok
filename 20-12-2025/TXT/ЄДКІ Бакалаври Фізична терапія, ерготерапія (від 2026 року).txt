1. Чоловіку віком 60 років два дні тому виконано ендопротезування правого кульшового суглоба. Укажіть обмеження, яких повинен дотримуватися пацієнт упродовж 3-х місяців.
a. Піднімати пряму кінцівку на 30^о при розігнутому коліні
b. Відводити пряму нижню кінцівку більше ніж на 30^о
c. Лягати на здоровий бік із подушкою між ногами
*d. Сідати під кутом більше ніж на 90^о між тулубом та нижніми кінцівками
e. Підніматися сходами

2. Пацієнт з бронхіальною астмою перебуває на стаціонарному етапі лікування. Після завершення бронхоспазму асистент фізичного терапевта рекомендує використовувати терапевтичні дихальні вправи. Укажіть ці вправи.
a. Повільне дихання без вольового керування
b. Швидке глибоке дихання
c. Дихання з форсованим вдихом
d. Дихання з форсованим видихом
*e. Дихальні вправи з промовою звуків на подовженому видиху

3. Яку стратегію потрібно вибрати для реалізації завдання із вдосконалення навичок пересідання на рівновисокі поверхні особою з наслідками хребетно-спинномозкової травми на рівні С7 (ASIA С)?
a. Пересідання з відпрацюванням належного рівня рівноваги тіла
b. Пересідання з вербальною допомогою фізичного терапевта
c. Пересідання з повною допомогою фізичного терапевта
d. Пересідання з частковою допомогою фізичного терапевта
*e. Пересідання за допомогою ковзкої поверхні

4. Постінсультному пацієнту віком 60 років діагностовано: спастичний геміпарез, спастичність м'язів-згиначів верхньої кінцівки становить 3-4 бали за шкалою Ашфорта, больовий синдром. Яке втручання ерготерапії є оптимальним для пацієнта з урахуванням ступеня спастичності?
a. Теплові процедури
b. Ортезування
c. Вібраційний масаж
d. Тривале статичне розтягнення м'язів
*e. Ботулінотерапія

5. Під час опитування ерготерапевтом пацієнтка надала таку інформацію: "Я працюю бібліотекаркою та навчаюся на курсах медсестринства…". До якого домену МКФ належить отримана інформація про пацієнтку?
a. Функції
*b. Участь
c. Особистісні фактори
d. Фактори середовища
e. Активність

6. Які заходи фізичної терапії доцільно використати з метою відновлення стереогнозу?
a. Визначення із заплющеними очима цифри, що накреслена на шкірі
b. Визначення здатності сприймати відокремлено два подразники одночасно
*c. Впізнання предмета шляхом його обмацування із заплющеними очима
d. Відчуття пасивних рухів у пальцях верхніх і нижніх кінцівок
e. Визначення напрямку руху шкірної складки

7. Рентгенологічно в пацієнта діагностовано перелом плечової кістки в ділянці міжгорбкової борозни. Сухожилок якого м'яза може бути насамперед травмований уламками кістки в цьому разі?
a. Найширшого м'яза спини
b. Дельтовидного м'яза
c. Великого грудного м'яза
*d. Двоголового м'яза плеча
e. Великого круглого м'яза

8. Пацієнт віком 56 років проходить ранній етап реабілітації після тотального ендопротезування кульшового суглоба. Яку модель ходьби необхідно застосовувати в цьому разі?
a. Чотириточкову з милицями
b. З шестипроменевими палками
*c. Триточкову з милицями
d. Двоточкову з милицями
e. З ходунками

9. Під час обстеження пацієнта з наслідками ЧМТ за тестом "Встань та йди" було отримано результат - 15 с. Яка здатність до переміщення у цього пацієнта?
*a. Переважно незалежна здатність до переміщення
b. Переважно обмежена здатність до переміщення
c. Вільна здатність до переміщення
d. Порушена здатність до переміщення
e. Обмежена здатність до переміщення

10. Фізичний терапевт працює у клініці з високим навантаженням. Через нестачу персоналу він змушений часто залишатися після зміни, пропускати перерви та відчуває емоційне виснаження. Останнім часом у нього знизилася концентрація, з'явилися проблеми зі сном і дратівливість. Який підхід найбільш ефективно сприятиме його психологічній безпеці?
a. Використання стратегій емоційного дистанціювання у взаємодії з пацієнтами та колегами для зниження психологічного навантаження
b. Формування стійкості до стресу шляхом прийняття високого темпу роботи як неминучого професійного виклику без надмірного фокусування на власному самопочутті
*c. Оптимізація робочого графіка з поступовим упровадженням чітких меж між роботою та відпочинком, включаючи раціональне планування перерв
d. Посилена концентрація на виконанні професійних обов’язків із максимальним залученням у робочий процес, що сприятиме підтримці дисципліни та ефективності
e. -

11. Який основний метод проведення інструктажу з правильного користування допоміжним засобом?
a. Страхування
*b. Демонстрація
c. Підтримка позитивного психоемоційного стану
d. Підбадьорювання
e. Фасилітація

12. У пацієнтки віком 56 років, яка хворіє на бронхіальну астму, об'єктивно спостерігається: обличчя ціанотичне, шийні вени набухлі, кашляє, під час дихання чути свистячі хрипи, жінка налякана. Яке положення необхідно надати пацієнтці для полегшення стану?
a. Лежачи на животі
*b. Ортопное
c. Лежачи з піднятими ногами
d. Стоячи
e. Лежачи з піднятим головним кінцем

13. Фізичний терапевт проводить прийом пацієнтів, серед яких є особи з ознаками респіраторних захворювань. Він хоче мінімізувати ризик інфікування та дотримуватися правил індивідуального захисту. Який засіб індивідуального захисту він має обов'язково використовувати під час контакту з пацієнтом?
a. Гумові чоботи та спеціальний ізоляційний костюм
*b. Респіратор або маску для захисту дихальних шляхів
c. Захисний екран або окуляри як єдиний засіб захисту
d. Будь-який елемент захисту, який терапевт вважає достатнім
e. -

14. Пацієнт із обмеженою рухливістю, який проходить реабілітацію після травми, перебуває на етапі відновлення ходьби. Під час одного з сеансів він починає відчувати невпевненість у рухах і може впасти. Як потрібно організувати процес, щоб уникнути падінь?
*a. Використовувати спеціальний пояс для страхування пацієнта під час ходьби, щоб знизити ризик падінь
b. -
c. Проводити заняття лише в присутності медичного персоналу, щоб мати додаткову підтримку за необхідності
d. Страхувати пацієнта лише в кінці заняття, коли він наближається до завершення вправ
e. Дозволити пацієнту рухатися без обмежень, щоб стимулювати його самостійність і впевненість

15. Укажіть, у якому випадку проводиться протинабрякова терапія та терапія, спрямована на покращення трофіки тканин, особливо м'язів, збереження амплітуди рухів у проксимальному суглобі, зняття больового синдрому, наявність трофічних розладів, тренування на опірність тканин, профілактика контрактур.
a. Сформованої кукси
b. Фантомної кінцівки
c. Фантомного болю
d. Закритої травми периферійних нервів
*e. Несформованої кукси

16. Пацієнту віком 66 років, який хворіє на ішемічну хворобу серця, з метою розроблення ефективної комплексної програми фізичної терапії призначено проведення функціональної проби для оцінки швидкості його адаптаційних можливостей на фізичне навантаження з визначенням часу відновлювальних процесів. Якою пробою визначається здатність серцево-судинної системи відновлюватися після занять фізичними вправами?
a. Штанге
*b. Мартіне-Кушелевського
c. Вальсальви
d. Генчі
e. Руф'є

17. Виконуючи з пацієнтом вправи для розтягування м'язів кульшового суглоба, фізичний терапевт звернув увагу на патологічні зміни, які є протипоказанням до виконання таких вправ. Укажіть це протипоказання.
a. Порушення постави
*b. Гіпермобільність суглоба
c. Укорочення сухожилків
d. Обмежений діапазон рухів
e. Патологічно стягувальні рубці

18. Для проведення реабілітації пацієнта після перенесеного інфаркту міокарда необхідно оцінити толерантність до фізичного навантаження. Який діагностичний метод потрібно застосувати в цьому разі?
a. Електрокардіографію
*b. Велоергометрію
c. Пікфлоуметрію
d. Плавання
e. Пульсоксиметрію

19. Які вправи доцільно рекомендувати пацієнтам, що хворіють на гіпертонічну хворобу в різних стадіях, з метою зниження артеріального тиску?
a. Ритмопластичні
*b. Дихальні із затримкою дихання на видиху
c. Дихальні із затримкою дихання на вдиху
d. Ізотонічні
e. Ізометричні

20. Пацієнт скаржиться на затерплість та оніміння безіменного пальця та мізинця правої кисті. Під час огляду виявлено: порушення згинання та шкірної чутливості цих пальців, долонного згинання кисті, зведення і розведення пальців кисті, а також приведення великого пальця кисті. Міжкісткові, а також м'язи підвищення мізинця частково атрофовані (починає формуватися "пазуриста лапа"). Який нерв уражений в пацієнта?
*a. Ліктьовий
b. М'язово-шкірний
c. Променевий
d. Присередній шкірний нерв передпліччя
e. Серединний

21. Пацієнту віком 65 років діагностовано СОVID-19. SpO_2 - 70%. Яке позиціонування може посприяти значному підвищенню показників сатурації?
*a. На животі
b. На спині
c. На лівому боці
d. На правому боці
e. Напівсидячи

22. Пацієнт за призначенням фізичного терапевта виконує вправу "планка". Укажіть характерну особливість статичної роботи м'язів у цьому разі.
a. Наявне переміщення
b. Значне скорочення м'яза
c. Незначне напруження
d. Відносно пізнє настання втоми
*e. Значне напруження

23. Який із нижченаведених варіантів відповідей характеризує фізичні вправи у відкритому кінематичному ланцюгу?
a. Багатосуглобові вправи із залученням декількох м'язових груп
b. Залучення в роботу м'язів - агоністів, синергістів та антагоністів
c. Збільшення компресійних сил стосовно сил зсуву
d. Відтворення функціональних схем рухів
*e. Більш вільний та швидкий рух, але менша стабільність

24. Чоловіку віком 38 років, у результаті воєнної травми виконано трансфеморальну ампутацію лівої кінцівки. Функціонування верхніх кінцівок значних обмежень не має, проживає у приватному секторі, де середовище не безбар'єрне. Який допоміжний засіб реабілітації доцільно обрати на період передпротезної реабілітації?
a. Крісло колісне
b. Палиця
c. Ролатор
d. Рама для ходьби
*e. Милиці пахвові

25. Під час обстеження пацієнта виявлено спастичність двоголового м'яза верхньої кінцівки з оцінкою 1+ за модифікованою шкалою Ашфорта. Що буде демонструвати двоголовий м'яз з такою оцінкою під час пасивного розгинання передпліччя?
a. Помірне підвищення м'язового тонусу, що проявляється хапанням, з незначним опором протягом подальшої (більше половини) амплітуди руху
b. Значне підвищення м'язового тонусу, пасивні рухи утруднені
c. -
d. Незначне підвищення м'язового тонусу, що проявляється хапанням, з подальшим розслабленням або мінімальним опором в кінці амплітуди руху
*e. Незначне підвищення м'язового тонусу, що проявляється хапанням, з мінімальним опором протягом подальшої (менше половини) амплітуди руху

26. Пацієнтці віком 16 років після перенесеної гострої правосторонньої пневмонії для запобігання розвитку спайок призначено лікувальний масаж. Укажіть правильну послідовність прийомів проведення лікувального масажу при захворюваннях органів дихання.
a. Погладжування, розминання, розтирання, вібрація
*b. Погладжування, розтирання, розминання, вібрація
c. Погладжування, вібрація, розминання, розтирання
d. Вібрація, розминання, погладжування, розтирання
e. Розтирання, погладжування, розтирання, вібрація

27. Під час дослідження моделі ходи в пацієнта спостерігається втрата природного замаху руки та перетягування ураженої ноги півколом. Який це тип аномальної ходи?
a. Паркінсонічний
b. Невропатичний
c. Атактичний
*d. Геміплегічний
e. Міопатичний

28. Пацієнт віком 62 роки перебуває на підгострому періоді реабілітації після перенесеного інсульту в басейні середньої мозкової артерії. Яка шкала є оптимальною для визначення можливості здійснення самостійної діяльності пацієнта та формування цілей ФТ?
a. Освестрі
*b. Функціональної незалежності (FIM)
c. Ренкіна
d. Візуальна аналогова шкала (VAS)
e. Хокінса

29. Пацієнт віком 69 років за 6 місяців після ендопротезування правого колінного суглоба перебуває на довготривалій реабілітації. Який тест доцільно застосувати фізичному терапевту для оцінки швидкості ходьби?
a. Тест "Встань та йди"
b. Тест Філіпса
c. Тест Ласега
d. 6-хвилинний тест ходьби
*e. 10-метровий тест ходьби

30. Що є протипоказанням до постурального дренажу?
a. Наявність бронхоектазів
b. Артеріальна гіпертензія
c. Субфебрильна температура
*d. Легенева кровотеча
e. Емфізема легень

31. У пацієнта віком 67 років під час огляду виявлено: відсутність пропріоцептивної та тактильної чутливості шкіри верхньої кінцівки та верхньої половини тулуба. Про ураження якого провідного шляху це свідчить?
a. Спинномозково-оливного
b. Тонкого пучка Голля
*c. Клиноподібного пучка Бурдаха
d. Переднього спинномозково-мозочкового Говерса
e. Спинномозково-покрівельного

32. Під час оцінки результатів проби Мартіне-Кушелевського виявилося, що в пацієнта збудливість пульсу більше 80%, час відновлення пульсу 5 хв. Визначте тип реакції, якщо артеріальний тиск до навантаження - 120/80 мм рт. ст., а після навантаження - систолічний значно підвищився, діастолічний значно знизився (180/50 мм рт. ст.).
a. Астенічний
b. Нормотонічний
*c. Дистонічний
d. Гіпертонічний
e. Східчастий

33. Під час проведення аускультації над нижньою частиною легень не вислуховується дихання. Для якого захворювання це характерно?
*a. Ексудативного плевриту
b. Пневмонії
c. Сухого плевриту
d. Муковісцидозу
e. Бронхоектатичної хвороби

34. У чоловіка раптово виникли сильний біль у лівій половині грудної клітки, кашель, рясне кровохаркання, температура тіла підвищилася до 38,2^оС. Під час обстеження встановлено, що ліва половина грудної клітки дещо відстає в акті дихання. Під час аускультації прослуховується крепітація і шум тертя плеври. Установіть попередній діагноз.
a. Бронхіальна астма
*b. Пневмонія
c. Хронічний бронхіт
d. Емфізема
e. Гострий бронхіт

35. Асистенту фізичного терапевта необхідно оцінити рівень задишки під час фізичного навантаження в пацієнта віком 50 років з хронічним обструктивним захворюванням легень, який амбулаторно проходить реабілітацію. Який тест або шкалу треба застосувати для суб'єктивної оцінки задишки під час фізичних навантажень?
*a. Шкалу Борга
b. Тест 6-хвилинної ходьби
c. Шкалу Берга
d. Шкалу NYHA
e. Тест 2-хвилинної ходьби

36. Укажіть метод фізичної терапії, який доцільно застосовувати при пневмонії з метою збільшення надходження антибіотиків до легеневої тканини.
*a. Дихальні вправи
b. Інгаляції з морською сіллю
c. Спелеотерапія
d. Бальнеотерапія
e. Точковий масаж

37. Укажіть метод функціональної діагностики, що досліджує електричні потенціали, які виникають в міокарді з їх подальшим графічним зображенням.
a. Ехокардіографія
b. Ультразвукове дослідження серця
c. Полікардіографія
d. Фонокардіографія
*e. Електрокардіографія

38. Чому на початку реабілітації травм плечового суглоба надається перевага вправам у закритому кінематичному ланцюзі?
a. Менша стимуляція пропріоцептивної чутливості
b. Залучення в роботу м'язів-антагоністів та синергістів
*c. Менша швидкість руху, але більша стабільність
d. Відтворення певних схем рухів
e. Ізольована робота певних м'язових груп

39. У постінсультного пацієнта з геміпарезом за результатами мануально-м'язового тестування сила двоголового м'яза стегна становить 1 бал. Якому кваліфікатору МКФ для функцій організму відповідає зазначений показник сили м'язів?
a. 4
b. 0
c. 2
d. 1
*e. 3

40. У чоловіка під час дослідження встановлено відсутність усіх видів чутливості на правій половині тіла. Який вид порушення чутливості спостерігається в пацієнта?
a. Гіпестезія
b. Парестезія
c. Каузалгія
*d. Анестезія
e. Гіперестезія

41. Постізометричну релаксацію використовують для ліквідації міогенних контрактур. Після закінчення ізометричного напруження м'язів пацієнта фізичний терапевт легко й повільно виконує пасивне розтягування м'язів. Упродовж скількох секунд він це робить?
a. 21-25
b. 16-20
c. До 5
d. 10-15
*e. 6-10

42. Фізичний терапевт вимірює амплітуду рухів у надп'ятково-гомілковому суглобі пацієнта. Навколо якої вісі відбувається згинання та розгинання стопи із загальним обсягом до 60-70^о?
a. Поздовжньої
b. Сагітальної
c. Поперечної
*d. Фронтальної
e. Горизонтальної

43. У разі ураження якого рівня спинного мозку пацієнту надається повна допомога під час прийому їжі?
a. С5-С6
b. С7-С8
*c. С1-С4
d. С6-С7
e. Т1-Т2

44. Під час оцінювання рівня спастичності двоголового м'яза плеча за шкалою Ашфорта фізичний терапевт відчуває опір м'яза протягом усього руху, але пасивний рух виконано в повній амплітуді. Якою кількістю балів за шкалою Ашфорта можна оцінити спастичність м'яза в цьому разі?
a. 1
b. 0
c. 3
*d. 2
e. 4

45. Яка мета використання допоміжних засобів у роботі з пацієнтами?
a. Зменшення проявів слабкості м'язів
b. Запобігання пасивно-активній роботі з пацієнтом
c. Тренування сили нижніх кінцівок
*d. Забезпечити пацієнту більшу мобільність під час відновлення його здатності пересуватися
e. Навчити його нових навичок, які можуть знадобитися в житті

46. Пацієнт віком 73 роки хворіє на хворобу Паркінсона, акінетико-регідну форму. Після тестування визначена IV стадія хвороби за модифікованою шкалою Хена та Яра. Якому рівню рухової активності відповідає ця стадія хвороби в пацієнта?
*a. Істотне обмеження рухової активності, але залишається можливим самостійне пересування
b. Помірне обмеження рухової активності, пацієнт потребує істотної сторонньої допомоги в повсякденному житті
c. Істотне обмеження рухової активності, пацієнт не може самостійно пересуватися
d. Легке обмеження рухової активності, пацієнт не потребує сторонньої допомоги
e. Помірне обмеження рухової активності, легка залежність пацієнта від сторонньої допомоги в повсякденному житті

47. Пацієнтка віком 61 рік скаржиться фізичному терапевту на задишку під час ходьби, що змушує її зупинятися для відновлення дихання, після проходження дистанції до 100 м. Із анамнезу відомо, що 8 тижнів тому вона була виписана з кардіологічного стаціонару, де перебувала через інфаркт міокарда. Фізичний терапевт для оцінювання використав Шкалу вираженості задишки (modified Medical Research Council (mMRC), рекомендовану МОЗ України. Яким є рівень задишки в цієї пацієнтки?
a. 0
b. 1
c. 2
d. 4
*e. 3

48. Пацієнтка віком 65 років із діагнозом: остеопороз - має високий ризик падінь та переломів. Які з нижченаведених терапевтичних вправ є найбільш ефективним для профілактики падінь та зменшення ризику переломів?
a. Вправи для розтягнення та аеробні вправи
b. Вправи на силу та для розтягнення
c. Вправи для розслаблення та аеробні вправи
d. Вправи для рівноваги та для розслаблення
*e. Вправи для рівноваги та сили

49. Який клінічний інструмент використовується для оцінювання тяжкості та рівня пошкодження спинного мозку?
a. Шкала FIM
b. Шкала SCIM
*c. Шкала ASIA
d. Шкала COVS
e. Шкала VFM

50. У дворічного хлопчика діагностовано периферичний параліч Дюшена-Ерба праворуч, зумовлений травматичним ураженням верхнього стовбура плечового сплетення. Під час об'єктивного обстеження пацієнта виявлено: значне зниження згинально-ліктьового та п'ястково-променевого рефлексів праворуч, розлади поверхневої чутливості на зовнішній поверхні плеча і передпліччя, болючість у надключичній ямці праворуч при натисканні. Які ще порушення спостерігатимуться в пацієнта?
a. Приведення плеча та розгинання в ліктьовому суглобі
b. Відведення плеча та розгинання в ліктьовому суглобі
c. -
d. Приведення плеча та згинання в ліктьовому суглобі
*e. Відведення плеча та згинання в ліктьовому суглобі

51. Пацієнту віком 27 років, який хворіє на бронхіальну астму, сімейний лікар призначив 20 профілактичних сеансів переривчастої гіпоксичної терапії на стадії ремісії захворювання. Який очікуваний ефект дозованих інтервальних гіпоксичних тренувань сприятиме попередженню виникнення наступного загострення хвороби?
a. Підвищення тонусу гладеньких м'язів бронхіол
b. Підвищення ефективності мукоциліарного кліренсу
c. Зниження тонусу гладеньких м'язів мікросудин
*d. Зниження тонусу гладеньких м'язів бронхіол
e. Підвищення тонусу гладеньких м'язів мікросудин

52. Пацієнтка віком 66 років перебуває на консультації у фізичного терапевта після нещодавно перенесеного гострого інфаркту міокарда. Під час обстеження виявлено: ЧСС - 88/хв, АТ - 148/89 мм рт. ст., тест "встань та йди" - 22 с. Які вправи протипоказані для цієї пацієнтки?
*a. Зі статичним напруженням
b. На координацію рухів
c. Дихальні вправи із подовженням видиху
d. На розтягнення м'яких тканин
e. На витривалість на велотренажері

53. Оберіть один зайвий пункт зі шкали повсякденної активності Бартел.
a. Купання, одягання, користування туалетом, приймання їжі
b. Користування туалетом, ходьба по сходах, одягання та купання
*c. Приймання їжі, одягання, ходьба по сходах, біг по рівній поверхні
d. Приймання їжі, купання, вмивання, акт дефекації, сечопускання
e. Приймання їжі, купання, вмивання, одягання

54. Як називається вільний у просторі рух, що виконується дистальним сегментом кінцівки?
*a. Вправа з відкритим кінематичним ланцюгом
b. Поступальна вправа
c. Вправа із закритим кінематичним ланцюгом
d. Зворотна вправа
e. Функціональна вправа

55. Постінсультний пацієнт віком 62 роки: післягострий період реабілітації, вертикалізований у положення сидячи, труднощі з утриманням балансу. Яке тренування для покращення самостійного сидіння є оптимальним для такого пацієнта?
a. Вправи з імітації ходьби, сидячи
*b. Тренування з дотягуванням випрямленою рукою, сидячи
c. Тренування опорної функції рук, сидячи
d. Вправи з підйомом таза, лежачи в ліжку
e. -

56. Укажіть причину виникнення дефекту ходьби "підйом на носок" у пацієнта із протезом на трансфеморальному рівні.
a. Контрактура відвідних м'язів стегна
b. Жорсткий протез стопи
c. Приймальна гільза в зігнутому положенні
d. Слабкість м'язів задньої поверхні стегна
*e. Занадто довгий протез

57. Після проведення фізичної терапії пацієнту з дорсопатією шийного відділу хребта дано рекомендації і продемонстровано виконання вправ із самоопором для м'язів шиї. Як активуються м'язи при виконанні таких вправ?
a. Напруження м'язів-синергістів та розслаблення м'язів-антагоністів
b. -
*c. Одночасне напруження м'язів-синергістів та м'язів-антагоністів
d. Розслаблення м'язів-синергістів та напруження м'язів-антагоністів
e. Напруження м'язів-синергістів без включення м'язів-антагоністів

58. Із якою метою проводиться профілактика респіраторних ускладнень в осіб із ураженням шийного відділу хребта в гострому періоді хребетно-спинномозкової травми?
a. Попередження ателектазу
b. Збільшення екскурсії діафрагми
c. Видалення мокротиння з трахіобронхіального дерева
*d. Забезпечення вентиляції легень
e. Збільшення екскурсії грудної клітки

59. Пацієнтка віком 32 роки має в анамнезі: рецидивно-ремітуючий розсіяний склероз. Під час обстеження виявлено: дискоординація рухів, порушення балансу та хитання при ходьбі. Який патологічний стан виник у пацієнтки?
a. Анозогнозія
b. Апраксія
*c. Атаксія
d. Афазія
e. Астереогнозія

60. Після родової травми в новонародженої дитини спостерігається: обмеження руху верхньої кінцівки, гіпорефлексія, м'язова атрофія. До якого виду рухових порушень належать ці зміни нервової системи?
a. Порушення верхнього мотонейрона
b. Бульбарні розлади
c. Міастенія
d. Пірамідальні порушення
*e. Порушення нижнього мотонейрона

61. Яку шкалу використовують в ерготерапії для стандартизованої оцінки рівня розвитку великих моторних функцій у дітей із церебральним паралічем?
a. FIM
b. MACS
*c. GMFCS
d. CFCS
e. FMS

62. Пацієнт віком 72 роки потрапив до лікувального закладу внаслідок гіпертонічного кризу. Після проведеного лікування його стан частково поліпшився. Укажіть одне з основних завдань терапевтичних вправ при гіпертонічній хворобі.
a. Пригнічення обміну речовин у міокарді та колатерального кровообігу
b. -
c. Попередження екстракардіальних чинників кровообігу
d. Стимулювання психоемоційного стану пацієнта і зниження рухового режиму
*e. Покращення діяльності ЦНС, усунення порушень процесів регуляції артеріального тиску

63. Пацієнта віком 56 років шпиталізовано зі скаргами на інтенсивний пекучий біль за грудниною, який іррадіює в ліву руку, лопатку, нижню щелепу, триває більше години та не знімається нітрогліцерином. Встановлено діагноз: інфаркт міокарда. Якою буде основна мета першого (стаціонарного) етапу реабілітації для цього пацієнта?
a. Поступове підвищення рівня функціональної здатності, зниження факторів ризику серцево-судинних захворювань
b. Забезпечення психологічної підтримки пацієнта, повернення до професійної діяльності
c. Підготовка пацієнта до повернення до професійної діяльності, зниження факторів ризику
d. Покращення функціонального стану серцево-судинної системи, формування адекватного колатерального кровообігу в міокарді
*e. Протидія негативним впливам тривалого ліжкового режиму та підготовка пацієнта до повернення до нормальної повсякденної діяльності

64. Військовослужбовець віком 42 роки переніс вогнепальне поранення нижньої кінцівки, що спричинило обмеження в пересуванні. Після виписки з лікарні він мав розпочати курс фізичної терапії, але зіткнувся з труднощами. Реабілітаційний центр розташований за 10 км від його місця проживання, а чоловік не має власного транспорту. Громадський транспорт у його районі відсутній, а таксі коштує дорого. Водночас він мотивований до реабілітації та має високий рівень фізичної витривалості. Який із нижченаведених аспектів є "фактором середовища" (e) за МКФ, що впливає на реабілітацію пацієнта?
a. Больовий синдром у нозі
*b. Відсутність доступного громадського транспорту
c. Його фізична витривалість
d. Обмеження рухів у суглобі
e. Рівень мотивації до реабілітації

65. Фізичний терапевт проводить обстеження колінного суглоба пацієнта з підозрою на пошкодження передньої хрестоподібної зв'язки. Пацієнт лежить на спині, коліно зігнуте під кутом приблизно 30^о. Фізичний терапевт однією рукою стабілізує стегно, а іншою намагається змістити великогомілкову кістку вперед. Який тест використовується в цьому разі для оцінки надмірного зміщення великогомілкової кістки?
a. Тест Патріка
*b. Тест Лахмана
c. Тест Х'юстона
d. Тест МакМюррея
e. Тест передньої висувної шухлядки

66. Чоловік віком 46 роки з індексом маси тіла - 30,2 кг/м^2 скаржиться на зниження фізичної та розумової працездатності. Професійна діяльність пов'язана з роботою за комп'ютером. Інші скарги відсутні. Вправи якої спрямованості та інтенсивності доцільно рекомендувати пацієнту?
*a. Аеробні, помірної інтенсивності
b. Аеробні, субмаксимальної інтенсивності
c. Анаеробні, помірної інтенсивності
d. Анаеробні, субмаксимальної інтенсивності
e. Анаеробні, великої інтенсивності

67. У постінсультного пацієнта з помірним лівобічним геміпарезом у післягострий період реабілітації спостерігається порушення селективного рухового контролю, згинальна синергія в руці, розгинальна - у нозі, спастичність м'язів 2-3 бали за шкалою Ашфорта. Який із тестів є оптимальним для оцінювання сили м'язів нижніх кінцівок пацієнта з урахуванням зазначених проявів?
a. Тест 4-ох квадратного кроку
b. Time Up and Go Test
c. Мануальний м'язовий тест
d. Тест 6-и хвилинної ходьби
*e. Моторний контроль вертикалізації

68. Пацієнт віком 64 роки після ендопротезування кульшового суглоба тренує навички ходьби сходами. Де повинен перебувати фізичний терапевт під час страхування пацієнта?
*a. Дещо позаду і збоку від пацієнта, притримуючи пояс для страхування однією рукою, а іншою - надпліччя пацієнта
b. Позаду і збоку від пацієнта, притримуючи пояс для страхування однією рукою, а іншою - руку пацієнта
c. Позаду від пацієнта, притримуючи пояс для страхування двома руками
d. Дещо позаду і збоку від пацієнта, притримуючи пояс для страхування двома руками
e. -

69. До фізичного терапевта звернулася пацієнтка віком 61 рік за повторною консультацією. Вона 2 тижні виконувала призначену програму кардіореабілітації за післягострим періодом після інфаркту міокарда. Пацієнтка зазначила, що стала почувати себе краще, може проходити більшу дистанцію та виконувати значний обсяг побутових навантажень без задишки. Яку динаміку функціонального показника роботи серця, найімовірніше, буде встановлено під час обстеження у цьому разі?
a. Зменшення максимального споживання кисню
b. Збільшення активності синусового вузла правого передсердя
c. Збільшення частоти серцевих скорочень у спокої
d. Збільшення кінцево-діастолічного об'єму лівого шлуночка
*e. Збільшення фракції викиду лівого шлуночка

70. Після оперативного лікування колінного суглоба в пацієнта сформувалася післяіммобілізаційна м'язова контрактура. Для збільшення амплітуди руху пацієнт самостійно розгинає колінний суглоб, утримуючи його у крайній можливій точці амплітуди за допомогою напруження чотириголового м'яза. Як називається цей тип розтягнення?
*a. Активний
b. Динамічний
c. Пасивний
d. Балістичний
e. Постізометричний

71. Пацієнт віком 45 років скаржиться фізичному терапевту на біль у спині та обмеження рухів у грудному відділі хребта. В анамнезі: травма спини 5 років тому. Для оцінки рухливості хребта фізичний терапевт вирішив провести тест Отта. Під час виконання тесту фізичний терапевт відзначив нормальну рухливість хребта. На скільки сантиметрів збільшується відстань під час виконання тесту Отта при нормальній рухливості хребта?
a. 1-2
b. 0,5-3
*c. 3,5-5
d. 8-9,5
e. 7-10

72. У пацієнта віком 34 роки під час заняття терапевтичними вправами спостерігається: прискорене дихання, невисока пітливість та незначне почервоніння шкіри. Чоловік не має ніяких скарг та безпомилково виконує вказівки. Укажіть рівень втоми в пацієнта.
a. Втома відсутня
b. Виражений
*c. Незначний
d. Різкий
e. Значний

73. Яке положення потрібно надати суглобу під час оцінки пасивних додаткових рухів?
a. Вимушене
b. Анатомічне
c. Щільно укладене
d. Індивідуальне
*e. Нещільно укладене

74. У чоловіка віком 68 років - геморагічний інсульт, бал за шкалою ком Глазго - 8. Який із заходів фізичної терапії застосовують у перші 4 дні в реанімаційному відділенні?
a. Позиціонування та активні вправи
b. Активні дихальні вправи
*c. Позиціонування та пасивні вправи
d. Дренажні положення та динамічні вправи
e. Активні динамічні вправи

75. Які дії має виконувати фізичний терапевт для підвищення ефективності дренажної позиції в разі накопичення мокротиння і гною в бронхах у пацієнта?
a. Під час затримки дихання виконувати вібраційний масаж
b. Під час затримки дихання виконувати легке постукування на відповідній ділянці грудної клітки
*c. Під час видиху натискати на відповідну ділянку грудної клітки, виконуючи вібраційний масаж
d. Під час вдиху натискати на відповідну ділянку грудної клітки, виконуючи вібраційний масаж
e. Під час затримки дихання натискати на відповідну ділянку грудної клітки

76. Пацієнт віком 37 років із клінічним діагнозом: нестабільний нефіксований перелом хребта на рівні Th12-L1, забій спинного мозку, нижня параплегія. Яка амплітуда згинання прямої ноги при виконанні пасивних вправ у нижніх кінцівках такого пацієнта?
a. Не більше 80^о
b. Не більше 90^о
c. Не більше 50^о
d. Не більше 70^о
*e. Не більше 60^о

77. Постінсультний пацієнт у післягострий період реабілітації скаржиться на зниження чутливості, виражену слабкість м'язів у руці та помірний біль у плечі. Якої доказової стратегії втручання необхідно дотримуватися з метою попередження сублюксації та болю в плечі пацієнта?
*a. Правильне позиціювання кінцівки, підтримувальні пов'язки, щадне ставлення до руки
b. Тейпування плеча, пасивні вправи, розтирання плеча здоровою рукою
c. -
d. Обмеження усіх рухів в плечовому суглобі, підтримування руки за два суглоби, носіння бандажа
e. Сидіння в кріслі з підлокотниками, ортез на променево-зап'ястковий суглоб, масаж руки

78. Пацієнт після інсульту має порушення ходьби, часто спотикається через слабкість ураженої ноги, відзначається обмежена активна дорсальна флексія стопи (проявляється "падінням стопи" під час кроку). Який підхід у фізичній терапії буде найбільш ефективним у цьому разі?
a. Вправи виключно на верхні кінцівки, оскільки відновлення ходьби можливе пізніше
b. Надання пацієнту милиць без навчання техніки ходьби
*c. Використання ортеза для стопи та тренування правильного патерна ходьби
d. Виконання вправ лише в положенні лежачи для збільшення сили м'язів
e. Повна відмова від ходьби, щоб уникнути падінь

79. Укажіть особливості позиціонування пацієнтів, які перенесли ендопротезування кульшового суглоба, у перші дні.
*a. У положенні лежачи на спині, оперована нога в положенні відведення
b. У положенні на оперованому боці, щоб суглоб набув правильної позиції
c. Таких рекомендацій немає
d. У положенні на неоперовану сторону тіла, між колінами розміщений валик
e. У зручному положенні, немає значення, на якому боці

80. Укажіть найбільш ефективне положення для зменшення болю та полегшення екскурсії грудної клітки для пацієнта з плевритом на ліжковому режимі.
a. На спині
b. Напівсидячи
c. На животі
*d. На хворому боці
e. На здоровому боці

81. Які функції нижньої кінцівки будуть порушені при розриві двоголового м'яза стегна, що виник у результаті падіння з висоти?
a. Супінація стопи
b. Згинання та пронація гомілки
c. Згинання стегна та гомілки
d. Розгинання стегна та гомілки
*e. Розгинання стегна та згинання гомілки

82. Пацієнт через місяць після черепно-мозкової травми демонструє ознаки 4 рівня когнітивного функціонування Ранчо. Яке втручання буде оптимальним для цього пацієнта?
a. -
b. Заняття тривалістю 20 хв з виконанням подвійних завдань
c. Заняття з гучним звуковим супроводженням тривалістю 30 хв
*d. Заняття тривалістю до 20 хв у спокійному оточенні з виконанням простих команд
e. Заняття тривалістю 40 хв з виконанням простих команд

83. Після поранення в ділянці пахвової ямки пацієнт відчуває труднощі з розгинанням і приведенням плеча до тулуба, а також обертанням його досередини. Який м'яз ушкоджено в пацієнта?
*a. Великий круглий
b. Надостьовий
c. Дельтоподібний
d. Триголовий м'яз плеча
e. Двоголовий м'яз плеча

84. Пацієнту віком 37 років встановлено діагноз: повне ушкодження спинного мозку на рівні Т5. Під час занять у ліжку раптово почервонів та поскаржився на різкий головний біль і серцебиття, розпливчатість перед очима, сильну пітливість. Під час обстеження артеріальний тиск становив 185/100 мм рт. ст. Які дії повинен здійснити фізичний терапевт як домедичну допомогу в цьому разі?
*a. Надати пацієнту положення сидячи та повідомити лікаря
b. Швидко забезпечити доступ свіжого повітря та повідомити лікаря
c. Вдягнути на ноги еластичні панчохи та стискальний корсет на живіт
d. Залишити пацієнта в положенні лежачи без подушки та повідомити лікаря
e. Виконати з пацієнтом дихальну гімнастику та повідомити лікаря

85. Що з нижченаведеного є протипоказанням для фізичної терапії при гастриті в підгострій стадії?
*a. Виражений больовий синдром
b. Зниження секреторної функції
c. Зміна апетиту
d. Диспептичні явища
e. Підвищення секреторної функції

86. Яку здатність людини ерготерапевту дозволяє оцінити універсальний опитувальник "активності у повсякденному житті" (Activities of Daily Living-ADL)?
*a. До самостійного існування
b. Задоволеність від виконання певної діяльності
c. Заняттєву активність
d. Діяльність в аспекті її важливості для пацієнта
e. Інструментальну активність повсякденного життя

87. Пацієнтка віком 35 років перебуває в терапевтичному відділенні з приводу пневмонії. Загальний стан задовільний, єдине, що турбує жінку, це погане відходження мокротиння під час кашлю, що створює для неї дискомфорт. Який елемент масажу необхідно застосувати, щоб полегшити відходження мокротиння?
a. Вижимання
*b. Вібрацію
c. Розминання
d. Погладжування
e. Розтирання

88. Укажіть найефективніший спосіб профілактики пролежнів у пацієнтів з хребетно-спинномозковою травмою.
a. Мазі з трофічностимулювальними властивостями
b. Повноцінне харчування
c. Протипролежневі матраци та подушки
*d. Часта зміна положення тіла
e. Гігієна тіла

89. Постінсультному пацієнту діагностовано: лівобічний геміпарез, виражений у руці, помірний у нозі. Після обстеження ерготерапевтом верхньої кінцівки пацієнту призначено такі втручання: компресійний одяг, електростимуляцію, тривале виконання пасивних рухів у підвищеному положенні, підняття кінцівки під час відпочинку. Про наявність якого ускладнення паретичної кінцівки свідчать призначені втручання?
a. Сублюксації
b. Спастичності
c. Контрактури
d. Болю
*e. Набряку

90. З якого положення треба починати вертикалізацію пацієнта, який тривалий час перебував у ліжку після гострого порушення мозкового кровообігу?
*a. Положення Фаулера
b. Дорсально лежачи
c. Положення лежачи на животі
d. Положення стоячи
e. Латерального або бокового положення лежачи

91. У передчасно народженої дитини оцінюється здатність до орального годування. Укажіть фазу ковтання, під час якої будуть активно задіяні нижня щелепа, язик, м'яке та тверде піднебіння з частковим залученням губ.
a. Початкова езофагеальна
b. Фарингеальна
c. Езофагеальна
*d. Ротова
e. -

92. Під час вибору допоміжних засобів пересування орієнтуються на величину кута в ліктьовому суглобі. Який кут згинання в ліктьовому суглобі рекомендований при виборі тростини (ходунків, милиць, паралельних брусів)?
a. 25-30^о
b. 5-10^о
c. 10-15^о
*d. 15-20^о
e. 20-25^о

93. Як має рухатися фахівець, страхуючи пацієнта під час спуску зі сходів?
a. Стояти позаду пацієнта та переходити після того як пацієнт зробив крок
*b. Стояти нижче пацієнта та переходити на сходинку нижче, після того як пацієнт зробив крок
c. Стояти на рівні з пацієнтом та рухатись одночасно з ним
d. Стояти двома ногами на одній і тій самій сходинці при кожному кроці пацієнта
e. Переходити одночасно з пацієнтом

94. Фізичний терапевт проводить мануальне м'язове тестування привідних м'язів стегна. Який принцип є основним правилом тестування та оцінювання м'язової сили?
a. Розслаблення та подолання
b. Напруження та розслаблення
c. -
d. Розслаблення та напруження
*e. Напруження та подолання

95. Які завдання фізичної терапії будуть пріоритетними в перші три дні хребетно-спинномозкової травми?
a. Навчання навичок самообслуговування
*b. Профілактика ускладнень
c. Відновлення втрачених функцій
d. Сприяння процесам нейропластичності
e. Навчання навичок переміщення

96. Військовослужбовець віком 30 років отримав вогнепальне поранення нижньої кінцівки, що призвело до порушення ходьби та необхідності використання допоміжних засобів. Під час реабілітації фізичний терапевт проводить оцінку стану пацієнта. Він ураховує не тільки обсяг рухів у суглобах та м'язову силу, а й емоційний стан пацієнта, рівень соціальної підтримки, архітектурну доступність житла та доступність транспорту для відвідування реабілітаційного центру. Який принцип використовує терапевт у цій ситуації відповідно до МКФ?
a. Соціальну модель
*b. Біопсихосоціальний підхід
c. Діагностичний підхід
d. Лише психологічну модель
e. Медичну модель

97. Укажіть правильну позицію рук фізичного терапевта при страхуванні пацієнта під час ходьби.
a. Обидві руки страхують за пояс
*b. Одна рука страхує за пояс, інша тримає за плече
c. Одна рука розміщена на стегнах, інша тримає за плече
d. Одна рука розміщена на куприку, інша - попереду грудей
e. Одна рука тримає за плече

98. Чоловік віком 62 роки переніс ішемічний інсульт у басейні середньої мозкової артерії правої півкулі 3 місяці тому. Об'єктивно спостерігається: виражена спастичність у лівій верхній кінцівці, особливо у згиначах кисті та лікті (за шкалою Ашфорт - 3 бали). Пацієнт має труднощі в розгинанні руки, утриманні предметів та виконанні функціональних рухів. Яка техніка фізичної терапії є найбільш ефективною для зменшення спастичності в цьому разі?
a. Виконання швидких і різких рухів у суглобах
b. Застосування холодових компресів на спастичні м'язи
c. Позиціонування в середньофізіологічному положенні
*d. Використання методики повільного розтягування спазмованих м'язів
e. Тренування сили тільки в ураженій кінцівці без участі здорової

99. Який спірографічний показник вважається найкращим для оцінки ступеня обструкції дихальних шляхів?
a. Максимальна вентиляція легень (МВЛ)
b. Функціональна залишкова ємність легень (ФЗЄ)
c. Хвилинний об'єм дихання (ХОД)
d. Форсована життєва ємність легень (ФЖЄЛ)
*e. Об'єм форсованого видиху за першу секунду (ОФВ1)

100. Жінка віком 35 років має синдром зап'ясткового каналу. Скаржиться на те, що не може друкувати більше 10 хв, перш ніж біль стане непереборним. Які заходи фізичної терапії та ерготерапії застосовуватимуться з метою зменшення больових відчуттів у перші 5 днів?
a. Ортезування та зміцнення м'язів передпліччя
b. Покращення нейром'язового контролю
c. Розтягування м'язів передпліччя почергово з ортезуванням
*d. Ортезування почергово з вправами з полегшених вихідних положень
e. Покращення мобільності променево-зап'ясткового суглоба та ергономіка робочого місця

101. Укажіть неврологічний рівень пошкодження спинного мозку, за якого прогностично пацієнт з ASIA A-В буде здатний до навчання ходьби за допомогою ортезів і милиць.
a. L1-L2
b. L4-S1
c. L1-Th11
*d. L2-L3
e. S2-S4

102. Укажіть допоміжний засіб, який у разі неправильного використання може викликати компресійну нейропатію у зв'язку з пахвовою, передплечовою або зап'ястною компресією серединного нерва.
a. Крісло колісне
b. Тростини
c. Реабілітаційні бруси
*d. Милиці
e. Ходунки

103. До фізичного терапевта звернувся військовослужбовець після перелому правої великогомілкової кістки. Наразі права нижня кінцівка знерухомлена гіпсовою іммобілізацією до нижньої третини стегна. Які вправи можна призначити пацієнту?
*a. Ізометричні вправи для м'язів гомілки
b. Пасивні вправи для гомілковостопного суглоба
c. Активні динамічні вправи для колінного суглоба
d. Пасивні вправи для колінного суглоба
e. Ізотонічні вправи для м'язів гомілки

104. Під час проведення проби з фізичним навантаженням реакція серцево-судинної системи характеризувалася підвищенням систолічного артеріального тиску більше ніж на 70 мм рт. ст., а показник діастолічного становив більше 95 мм рт. ст. Який iз нижченаведених типів реакцій спостерігається в пацієнта?
a. Астенічний
*b. Гіпертонічний
c. Дистонічний
d. Нормотонічний
e. Гіпотонічний

105. У пацієнта віком 48 років - лівобічний гонартроз 2 ступеня, пошкодження медіального меніска лівого колінного суглоба. Виражений больовий синдром. Який метод обстеження дозволить визначити обсяг активних рухів у пошкодженому суглобі?
a. Пальпація
*b. Гоніометрія
c. Мануально-м'язове тестування
d. Рентгенографія
e. Комп'ютерна томографія

106. Жінка віком 49 років, викладач, скаржиться на біль у попереку та скутість у поперековому відділі хребта під час здійснення побутової діяльності. Яке доступне функціональне дослідження доцільно застосувати, щоб дослідити амплітуду руху хребта в цьому разі?
a. Тест Отта
b. Тест з 6-хвилинною ходьбою
c. Проба підборіддя-груднина
*d. Тест Шобера
e. Тест Форестьє

107. Завданням комплексних реабілітаційних програм фізичної терапії пацієнтів хворих на ішемічну хворобу серця є покращення метаболічного забезпечення міокардіальних функцій через зниження потреби міокарда в кисні й адекватну його доставку. Завдяки чому реалізується сприятливий вплив індивідуально спланованих систематичних фізичних навантажень на гемодинаміку?
a. Зростанню артеріального тиску і звуженню коронарних артерій
b. Зростанню артеріального тиску й розширенню коронарних артерій
*c. Зменшенню частоти серцевих скорочень і розширенню коронарних артерій
d. Зростанню частоти серцевих скорочень і розширенню коронарних артерій
e. Зниженню артеріального тиску і звуженню коронарних артерій

108. Пацієнт скаржиться на експіраторну задишку. Об'єктивно виявлено: чутно дистанційні хрипи, положення ортопное, лице набрякле, ціанотичне, допоміжна мускулатура грудної клітки бере участь в акті дихання. Грудна клітка збільшена, у стані максимального вдиху, екскурсія її різко зменшена. Під час пальпації грудна клітка ригідна, голосове тремтіння ослаблене по всіх полях. При порівняльній перкусії відчувається гучний коробковий перкуторний звук у всіх полях, при топографічній - екскурсія нижнього краю легень різко обмежена. Аускультативно: ослаблене везикулярне дихання з подовженим видихом, сухі свистячі хрипи різної тональності (високі, низькі). Укажіть наявний синдром ураження системи дихання.
a. Синдром гідротораксу
b. Синдром порожнини в легені
c. Синдром пневмотораксу
d. Синдром емфіземи
*e. Синдром бронхоспазму

109. У пацієнтки віком 67 років гостре порушення мозкового кровообігу, виражений геміпарез. В анамнезі: цукровий діабет, нестабільна гемодинаміка, високий ризик утворення пролежнів. Який проміжок часу є оптимальним для зміни положення тіла пацієнтки для профілактики пролежнів?
a. Кожні 6 годин
b. 1 раз на добу
*c. Кожні 2 години
d. 2 рази на добу
e. Кожні 4 години

110. Правильне положення пацієнта під час мануально-м'язового тестування дозволяє запобігти включенню в рух інших м'язів при оцінюванні сили відповідного м'яза. Яке вихідне положення пацієнта передбачено для оцінювання сили чотириголового м'яза на 4 бали?
a. Лежачи на спині, ноги розігнуті
b. Сидячи на кушетці з витягнутими ногами
*c. Сидячи на кушетці зі звішеними ногами
d. Лежачи на животі з зігнутою ногою, яка тестується
e. Лежачи на боці, зверху розігнута нога, яка тестується

111. У пацієнта в анамнезі гостре порушення мозкового кровообігу. Об'єктивно виявлено: правобічний геміпарез. На досягнення якої цілі в довготривалому реабілітаційному періоді буде спрямовувати програму фізичний терапевт?
*a. Удосконалення навичок самообслуговування
b. Удосконалення дихальних рухів
c. Профілактика виникнення контрактур
d. Покращення самопочуття
e. Профілактика болю

112. Оберіть мобілізаційний прийом, який використовується при згинальній контрактурі в променево-зап'ястковому суглобі, з урахуванням правила опуклості-вгнутості.
*a. Ковзання вниз
b. -
c. Ковзання вгору
d. Ковзання медіально
e. Ковзання латерально

113. Пацієнту віком 45 років встановлено діагноз: негоспітальна лівобічна нижньодольова пневмонія. Укажіть дренажне положення, яке буде сприяти відходженню мокротиння.
*a. На правому боці з опущеним головним кінцем
b. На лівому боці з піднятим головним кінцем
c. На правому боці з піднятим головним кінцем
d. На лівому боці з опущеним головним кінцем
e. Зміна положення тіла не вплине на відходження мокротиння

114. Передчасно народжене немовля (скоригований вік 36 тижнів) має підвищений рівень розвитку апное. Укажіть позиціонуюче положення для здійснення орального годування через соску.
*a. Альтернативне положення на спині
b. Вертикальне положення (сидячи)
c. Альтернативне положення "живіт до живота"
d. Горизонтальне положення на спині
e. -

115. Упродовж якого часу рекомендовано позиціонувати пацієнта з ішемічним інсультом в одному положенні для профілактики контрактур?
a. 7-8 год
*b. 1-2 год
c. 3-4 год
d. 5-6 год
e. 9-10 год

116. Під час стоматоскопічного та антропометричного огляду чоловіка виявлено перевагу поздовжніх розмірів тіла над поперечними: довгі та тонкі кінцівки, довга та тонка шия, вузькі плечі, вузька та плоска грудна клітка, гострий епігастральний кут, крилоподібні лопатки, сутулість, тонка, суха і бліда шкіра, слабо розвинені м'язи та незначні жировідкладення. До якого типу тілобудови належить пацієнт (за Черноруцьким)?
a. Гіперстенічного
*b. Астенічного
c. Атонічного
d. Гіпостенічного
e. Нормостенічного

117. Під час обстеження виявлено, що пацієнт не може здійснити підошвове згинання стопи та пальців, але при цьому він може стояти на п'ятках, але не може стояти на пальцях. Який нерв, найімовірніше, пошкоджено?
*a. Великогомілковий
b. Бічний підошвовий
c. Сідничний
d. Задній шкірний нерв стегна
e. Загальний малогомілковий

118. Чим зумовлений мінімальний час кардіотренування незалежно від рівня здоров'я?
a. Функціональним станом дихальної та серцево-судинної систем
b. Дотриманням загальних умов застосування аеробних терапевтичних вправ у фізичній терапії
c. Зростанням інтенсивності обміну речовин під час кардіотренування
*d. Адаптацією дихальної та серцево-судинної систем до фізичного навантаження
e. Поступовим утворенням достатньої кількості енергії для роботи на витривалість

119. Які дії виконує фізичний терапевт при маніпуляційному втручанні "мануальна вібрація"?
a. Вібрацію низької частоти на стінку грудної клітки під час видиху пацієнта
b. Вібрацію середньої частоти на грудну клітку під час видиху пацієнта
c. Вібрацію низької частоти на грудну клітку під час вдиху пацієнта
*d. Вібрацію високої частоти на стінку грудної клітки під час видиху пацієнта
e. Вібрацію високої частоти на стінку грудної клітки під час вдиху пацієнта

120. Пацієнт скаржиться, що не може розігнути верхню кінцівку в ліктьовому, променево-зап'ястковому та п'ястково-фалангових суглобах, відвести великий палець, а також здійснити супінацію передпліччя та кисті. Який нерв, найімовірніше, пошкоджено?
a. Ліктьовий
b. Присередній шкірний нерв передпліччя
c. Серединний
d. М'язово-шкірний
*e. Променевий

121. Що дозволяє оцінити Бартел Індекс (BI) у пацієнтів, які перенесли інсульт?
a. Силу м'язів
b. Тонус м'язів
c. Короткотривалу пам'ять
d. Когнітивні функції
*e. Рівень самообслуговування

122. Новонародженій дитині виконується погладжування щоки праворуч. Оберіть рефлекторну відповідь, яка буде вказувати на зрілий пошуковий рефлекс.
a. -
b. Поворот голови праворуч та закривання рота
c. Поворот голови ліворуч та закривання рота
*d. Поворот голови праворуч та відкривання рота
e. Поворот голови ліворуч та відкривання рота

123. Чоловік віком 45 років скаржиться на задишку, що посилюється під час незначного фізичного навантаження та малопродуктивний кашель. В анамнезі: ХОЗЛ. Укажіть найбільш інформативний метод для визначення дихальної недостатності в пацієнта.
*a. Спірографія
b. Бронхоскопія
c. Рентгенографія органів грудної клітки
d. Комп'ютерна томографія легень
e. Бронхографія

124. Який метод обстеження пацієнтів із патологією органів дихання використовують під час перевірки голосового тремтіння, визначення тургору, вологості шкіри, тонусу м'язів, товщини підшкірного жирового шару та периферичних лімфатичних вузлів?
a. Ларингоскопію
b. Перкусію
c. Аускультацію
*d. Пальпацію
e. Мануально-м'язове тестування

125. Чоловік віком 25 років потрапив до лікувального закладу внаслідок гіпотонічного кризу. Після надання допомоги і проведення лікування його стан поліпшився. Які терапевтичні вправи найбільш доцільно призначити для цього пацієнта?
a. Дихальні вправи із затримкою дихання на видиху
b. Вправи з швидкою зміною положення тіла у просторі
*c. Швидкісно-силові вправи та вправи з невеликим обтяженням
d. Активні фізичні вправи для малих м'язових груп
e. Пасивні фізичні вправи для великих м'язових груп

126. Під час огляду фізичний терапевт оцінює амплітуду рухів у груднинно-ключичному суглобі пацієнта. Навколо якої вісі можливе піднімання та опускання ключиці?
a. Горизонтальної
b. Вертикальної
c. Поперечної
*d. Сагітальної
e. Фронтальної

127. Що є протипоказанням для проведення тесту на толерантність до фізичного навантаження?
a. Поодинокі екстрасистоли
b. Серцева недостатність І ступеня
c. Синусова тахікардія
*d. Коронарна недостатність із частими нападами стенокардії
e. Артеріальна гіпертензія

128. Які заходи рекомендовано комбінувати з метою виховання координаційних навичок і відновлення тактильної, м'язової та суглобової чутливості в решті кінцівки під час стояння та ходіння з протезом?
*a. Масаж, вправи на розвиток рівноваги, догляд за шкірою кукси
b. Вправи на тренажерах, вправи зі складною координацією, гігієнічні процедури
c. Масаж, вправи на опір і витривалість, загартовування
d. Силові вправи, вправи на тренування дрібної моторики, бальнеопроцедури
e. Вправи на координацію та спротив, апаратна фізіотерапія, загартовування

129. Передчасно народжена дитина щоденно отримує до 10-12 стресових процедур догляду, зокрема забір крові. Яку шкалу застосовують для вимірювання процедурного болю недоношених і доношених немовлят?
a. -
b. Шкалу ВАШ
*c. NIPS
d. N-PASS
e. NBAS

130. Під час огляду пацієнта з бронхіальною астмою фізичний терапевт встановив, що передньо-задній розмір грудної клітки збільшений переважно у верхній частині, ребра мають горизонтальне положення, міжреберні проміжки розширені, над- та підключичні ямки згладжені. Для якої форми грудної клітки характерні виявлені ознаки?
a. Конічної
b. Циліндричної
*c. Емфізематозної
d. Астматичної
e. Обструктивної

131. Після перенесеної травми пацієнт не може зігнути праве плече в плечовому суглобі та привести його до тулуба. Який м'яз було травмовано?
a. Підлопатковий
b. Плечовий
*c. Дзьобо-плечовий
d. Великий круглий
e. Малий круглий

132. Пацієнтка віком 67 років, проходить повторний курс реабілітації після ішемічного інсульту в басейні правої середньої мозкової артерії. Скаржиться на обмеженість рухів у лівих кінцівках, слабкість та порушення рухів у кінцівках, головний біль, коливання АТ, хиткість під час ходьби. Який тест доцільно застосувати для виміру функціональної рухливості та ризику падінь у пацієнтки, що не вимагає спеціального обладнання та багато часу?
a. "10-метровий тест ходьби" (10MWT)
*b. "Встань та йди" (TUG)
c. "2-хвилинний тест ходьби" (2MWT)
d. Шкала рівноваги Берга (BBS)
e. Динамічний індекс ходьби (DGI)

133. У пацієнта спостерігається розлад рухової функції верхньої кінцівки після геморагічного інсульту. Для оцінки якого показника використовують шкалу Ашфорта, шкалу оцінки інвалідизації та шкалу стійкості до пасивних рухів у цьому разі?
a. Точності та координованості рухів
b. Сили м'язів
c. Діапазону рухів
*d. Спастичності
e. Активності в повсякденному житті

134. Пацієнт скаржиться на біль та оніміння в ділянці передпліччя та кисті правої руки, які посилюються вночі та під час роботи за комп'ютером. Фізичний терапевт провів два тести: запропонував пацієнту зігнути кисть максимально вниз та утримувати в такому положенні руку протягом 30–60 с; виконав постукування в ділянці зап'ястя та середини передпліччя. Про компресію якого нерва свідчитимуть позитивні результати цих тестів?
*a. Серединного
b. Міжкісткового нерва передпліччя
c. Променевого
d. Дистальної гілки плечового нерва
e. Ліктьового

135. Як називається захисний рефлекс розтягування, що запобігає перерозтягуванню м'язів?
a. Сегментарний рефлекс
*b. Міотатичний рефлекс
c. Сухожильний рефлекс
d. Тонічний рефлекс
e. Аутогенне гальмування

136. Які індивідуальні соціальні чинники потрібно враховувати під час опитування пацієнта?
*a. Професія, хобі, сімейний стан, наявність домашніх тварин, тип і поверх помешкання
b. Професія, сімейний стан, хобі, хороші побутові умови
c. -
d. Професія, матеріальне становище, сімейний стан, наявність домашніх тварин
e. Соціальний статус, сімейний стан, наявність домашніх тварин, тип помешкання

137. Яку концептуальну модель практики використовує у своїй професійній діяльності ерготерапевт, коли аналізує заняттєву активність та важливі для особи заняття з метою їх покращення, враховуючи вплив середовища та наратив самої особи?
a. Модель процесу ерготерапевтичного втручання (OTIPM)
*b. Модель "Особа-середовище-заняття-виконання" (PEOP)
c. Модель заняттєвої активності людини (MOHO)
d. Модель KAWA "Річка"
e. Канадська модель виконання заняття та залучення (CMOP-E)

138. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. Під час пальпації цього боку грудної клітки не визначається голосове тремтіння, при порівняльній перкусії виявляється тимпанічний звук. Аускультативно - над зоною тимпанічного перкуторного звуку везикулярне дихання відсутнє. Укажіть наявний синдром ураження системи дихання.
a. Синдром емфіземи
b. Синдром гідротораксу
c. Синдром порожнини в легені
d. Синдром бронхообструкції
*e. Синдром пневмотораксу

139. Пацієнт з тяжкою травмою головного мозку в післягострому періоді реабілітації самостійно не переміщується, є ризик аспірації. Який з варіантів позиціонування після приймання їжі доцільно обрати в цьому разі?
a. -
b. Латеральне або бокове положення лежачи
c. Напівлежачи на животі
d. Лежачи на спині
*e. Напівлежачи на спині з піднятим узголів'ям ліжка принаймні на 30-45^о

140. Жінка віком 42 роки після підняття важкого предмета відчула різкий біль у попереково-крижовому відділі хребта з іррадіацією в сідницю та по передній поверхні стегна і внутрішній поверхні гомілки праворуч. Об'єктивно спостерігається: напружені м'язи поперекової ділянки, сколіоз, випрямлення поперекового лордозу, обмеження рухів у поперековому відділі хребта та болючість під час глибокої пальпації паравертебральних точок L4-S1 праворуч. Симптом Ласега позитивний з правого боку. Ахіловий рефлекс праворуч не викликається. Гіпестезія по зовнішньому краю правої стопи. Який найімовірніший діагноз?
a. Люмбаго
b. Люмбалгія
*c. Радикулопатія S1
d. Радикулопатія L5
e. Люмбоішіалгія

141. Пацієнт із травмою спинного мозку на рівні Th6 після стабілізації стану проходить реабілітацію. Він має параплегію, збережену силу м'язів верхніх кінцівок і труднощі з підтриманням рівноваги в сидячому положенні. Тренування якої навички першочергово необхідне пацієнту для самостійного пересаджування в крісло колісне?
a. Утримання балансу сидячи без опори на руки протягом 1 хв
*b. Переміщення в різних напрямках в положенні сидячи з опорою на руки
c. Переносу ваги тіла на нижні кінцівки в положенні сидячи
d. Нахилу тулуба вперед без опори на руки
e. Утримання положення стоячи у вертикалізаторі протягом 5 хв

142. Фізичному терапевту необхідно визначити структуру походження за характером болю в пацієнта. Який біль має такі характеристики: глибокий, свердлячий, локалізований?
a. Нервовий
*b. Кістковий
c. М'язовий
d. Судинний
e. Фасціальний

143. Як правильно зробити вимір сили кисті методом динамометрії?
a. В опущенiй вниз руцi, одноразово
b. У вiдведенiй убiк зiгнутiй у лiктi руцi, тричi
*c. У вiдведенiй убiк прямiй руцi, тричі
d. У пiднятiй руцi, різко
e. У вiдведенiй убiк прямiй руцi, одноразово

144. У пацієнта перелом середньої третини плечової кістки. Йому накладено гіпсову пов'язку й рекомендовано курс ЛФК. На які періоди поділяється курс ЛФК цього пацієнта, залежно від етапів і термінів його лікування?
a. Ліжковий, напівліжковий, вільний
b. Догоспітальний, госпітальний, загальний
*c. Іммобілізація, постіммобілізація, відновний
d. Щадний, функціональний, тренувальний
e. Стаціонарний, амбулаторно-поліклінічний

145. Пацієнт скаржиться на змішану задишку. Об'єктивно виявлено: тахіпное, відставання однієї половини грудної клітки в акті дихання та згладженість міжреберних проміжків на цьому боці. У нижньому відділі цього боку грудної клітки під час пальпації не визначається голосове тремтіння, при порівняльній перкусії виявляється притуплений звук, а при топографічній - обмеження рухомості нижнього краю легені. Під час аускультації над зоною притуплення перкуторного звуку везикулярне дихання відсутнє, а вище цієї зони - ослаблене. Який наявний синдром ураження системи дихання?
a. Синдром пневмотораксу
b. Синдром бронхообструкції
c. Синдром емфіземи
*d. Синдром гідротораксу
e. Синдром порожнини в легені

146. Які клінічні ознаки свідчитимуть про погіршення стану пацієнта, що хворіє на бронхіальну астму?
a. Інспіраторна задишка з подовженим видихом, сухі свистячі хрипи
b. Експіраторна задишка з подовженим видихом, вологі хрипи
*c. Експіраторна задишка з подовженим видихом, сухі свистячі хрипи
d. Експіраторна задишка з подовженим видихом, крепітація
e. Інспіраторна задишка, клекочуче дихання

147. Під час огляду грудної клітини пацієнта асистент фізичного терапевта встановив, що ребра розташовані майже горизонтально, міжреберні проміжки широкі, передньо-задній та поперечний розміри практично однакові, нижня апертура грудної клітки широка, епігастральний кут тупий. Обидві половини грудної клітки симетрично беруть участь у диханні. Для якої форми грудної клітки характерні виявлені ознаки?
a. Плоскої
b. Циліндричної
c. Астенічної
d. Діжкоподібної
*e. Конічної

148. Пацієнтка віком 27 років перебуває 5 день у неврологічному відділенні після операції зі стабілізації хребта на рівні хребців Т11-L1. З анамнезу відомо, що місяць тому, після дорожньо-транспортної пригоди, жінка була шпиталізована до лікарні з діагнозом перелом хребта на рівні Т12 з повним пошкодженням спинного мозку. Фізичний терапевт планує на занятті навчити пацієнтку техніці самостійної стимуляції кашлю. Яке вихідне положення протипоказане для пацієнтки під час проведення цієї процедури?
a. Лежачи на правому боці
b. Сидячи
*c. Лежачи на спині
d. Лежачи на лівому боці
e. Лежачи на животі

149. Передчасно народжене немовля досягло координації в моделі "смоктання-ковтання-дихання". Соску якої форми буде рекомендовано для збереження смоктального рефлексу?
a. -
b. Асиметричної плоскої
c. Симетричної плоскої
d. Циліндричної
*e. Округлої

150. Для встановлення толерантності до фізичних навантажень та складання програми реабілітації для пацієнта після перенесеного інфаркту міокарда фізичний терапевт запланував проведення тредмілергометрії. Який тип навантаження при тредмілергометрії найчастіше застосовують у цьому разі?
a. Зі східчастим зменшенням навантаження
b. З рівномірним навантаженням
c. Зі східчастим збільшенням навантаження з періодами відпочинку
d. З постійно зростаючим навантаженням
*e. Зі східчастим збільшенням навантаження без періодів відпочинку

