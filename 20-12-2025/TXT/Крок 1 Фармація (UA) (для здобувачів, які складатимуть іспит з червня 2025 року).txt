1. Які методи одержання дисперсних систем належать до фізичної конденсації?
a. Хімічна конденсація і пептизація
b. Диспергація і пептизація
*c. Конденсація з пари і заміна розчинника
d. Ультрафільтрація і пептизація
e. Ультрафільтрація і конденсація з пари

2. Жінка після перенесеного стресу скаржиться на порушення сну. Який із нижченаведених лікарських засобів є найоптимальнішим для лікування безсоння?
a. Фенобарбітал
b. Амітриптиліну гідрохлорид
c. Галоперидол
d. Риспередон
*e. Діазепам

3. Який із нижченаведених факторів зумовить збільшення клубочкової фільтрації в нирках?
a. Збільшення внутрішньониркового тиску
b. Зниження гідростатичного тиску в капілярах клубочків
c. Зменшення кількості клубочків, які функціонують
*d. Зниження онкотичного тиску крові
e. Збільшення онкотичного тиску крові

4. У березні в дитячому садку приготували салат зі свіжої капусти, що зберігалася в холодному приміщенні. За декілька годин виявили, що в багатьох дітей з'явилися ознаки харчового отруєння. Які мікроорганізми, враховуючи умови їх розмноження, імовірно, його спричинили?
a. Термофіли
b. Резидентні
c. Факультативні
*d. Психрофіли
e. Мезофіли

5. Для якої рослини, що входить до складу грудного збору,  характерні прикореневі довгочерешкові широко-яйцевидні листки: знизу  - білі, опушені, зверху  -  темнозелені, голі, блискучі?
a. Origanum vulgare
b. Ledum palustre
*c. Tussilago farfara
d. Thymus serpillum
e. Sambucus nigra

6. На вимірюванні якого показника грунтується фотометрія?
a. Показника заломлення
*b. Оптичної густини
c. Інтенсивності флуоресценції
d. Показника розсіювання
e. Довжини хвилі

7. У пацієнта, який скаржиться на набряки, під час обстеження виявлено протеїнурію, гіпопротеїнемію, ретенційну гіперліпідемію. Як називається цей синдром?
*a. Нефротичний
b. Сечовий
c. Уратний
d. Анемічний
e. Гіпертензивний

8. Яка покривна тканина коренів складається з клітин із тонкими целюлозними оболонками і виростами  -  кореневими волосками?
a. Периблема
b. Плерома
*c. Ризодерма
d. Фелодерма
e. Перидерма

9. До аптеки звернувся чоловік, у якого виник головний біль. Йому призначено інгібітор циклооксигенази  -  похідне амінофенолу. Який лікарський засіб призначили пацієнту?
a. -
*b. Парацетамол
c. Ацетилсаліцилову кислоту
d. Ібупрофен
e. Диклофенак натрію

10. Пацієнт віком 50 років з алкогольним цирозом печінки в анамнезі, скаржиться на диспепсичні розлади, кровотечу з гемороїдальних вен. Під час огляду спостерігається: розширення поверхневих вен передньої стінки живота, асцит. Про наявність якої патології свідчать ці симптоми?
a. Гепатиту
b. Кишкової непрохідності
c. Ентероколіту
*d. Портальної гіпертензії
e. Виразкової хвороби

11. Який реактив використовують для відокремлення катіонів VI аналітичної групи від катіонів V аналітичної групи (кислотно-основна класифікація)?
a. Розчин аргентуму нітрату
b. Розчин ацетатної кислоти
*c. Надлишок розчину аміаку
d. Надлишок розчину сульфатної кислоти
e. Надлишок розчину хлорної кислоти

12. У чоловіка внаслідок посиленого гемолізу еритроцитів підвищився вміст заліза в плазмі крові. Який білок  плазми забезпечує його транспорт?
a. Феретин
b. Церулоплазмін
c. Інтерферон
d. Альбумін
*e. Трансферин

13. Під час бактеріоскопічного методу лабораторної діагностики інфекцій застосовують різні методи забарвлення мікроскопічних препаратів. Для яких цілей використовують метод Грама?
a. Виявлення капсул
b. Виявлення джгутиків
*c. Диференціації бактерій
d. Виявлення плазмід
e. Забарвлення спор

14. Емульсії можуть бути виготовлені шляхом збовтування взаємно нерозчинних рідин. Як називають цей процес?
a. Коагуляція
b. Седиментація
*c. Диспергація
d. Пептизація
e. Конденсація

15. Для профілактики кашлюка, дифтерії та правця дітям уводять вакцину АКДП, що містить убиті мікробні клітини одного збудника та анатоксини інших. Як класифікується ця вакцина за складом?
*a. Асоційована
b. Антиідіотипічна
c. Хімічна
d. Аутовакцина
e. Генно-інженерна

16. За тиждень після лікування пацієнта в лікарні пеніциліном мікроб, що був первинно чутливим до цього антибіотика, набув резистентності до пеніциліну, тетрациклінів, аміноглікозидів, макролідів. Який механізм формування антибіотикорезистентності простежується?
a. Фенотипічний
b. Мутаційний
c. Спонтанний
d. Природної селекції
*e. R-плазмідний

17. У дівчинки віком 14 років із гіперглікемією, глюкозурією і поліурією, виявлене автоімунне ураження  beta-клітин  панкреатичних острівців. Який тип цукрового діабету присутній у дівчинки?
*a. Перший
b. Стероїдний
c. Гестаційний
d. Нецукровий
e. Другий

18. Як називається явище переміщення частинок аерозолю в напрямку зниження температури?
a. Електрофорез
b. Фотофорез
*c. Термофорез
d. Седиментація
e. Пептизація

19. При виконанні фармакопейної реакції на бензоат-іон спостерігають утворення сполуки рожево-жовтого кольору. Який реагент використали?
*a. FeCl_3
b. HCl
c. AgNO_3
d. KI
e. Cl_2

20. Для аналізу чистоти антибіотиків застосовується фармакопейний метод, що базується на русі частинок дисперсної фази у сталому електричному полі. Укажіть назву цього методу.
a. Фільтрація
*b. Електрофорез
c. Дифузія
d. Електроосмос
e. Адсорбція

21. У пацієнта діагностовано шлуночкову аритмію. Який лікарський засіб, що блокує швидкі натрієві канали, доцільно призначити для лікування?
*a. Лідокаїну гідрохлорид
b. Дигоксин
c. Аміодарон
d. Метопролол
e. Верапамілу гідрохлорид

22. Укажіть Н_2-гістаміноблокатор, що використовують для лікування виразкової хвороби шлунка з підвищеною секреторною функцією.
a. Левоцетиризин
b. Омепразол
*c. Фамотидин
d. Дротаверину гідрохлорид
e. Атропіну сульфат

23. Метод поляриметрії використовується для визначення оптично активних речовин. Яку з нижченаведених речовин можна визначати цим методом?
a. Калію йодид
b. Купруму сульфат
*c. Глюкозу
d. Кальцію нітрат
e. Натрію хлорид

24. Укажіть із нижченаведених дисперсних систем ліофільну.
a. Тверді піни
b. Емульсії
c. Суспензії
d. Золі
*e. Розчини ПАР

25. Який метод визначення молекулярної маси високомолекулярних речовин є фармакопейним?
a. Нефелометрія
b. Кріометрія
*c. Віскозиметрія
d. Осмометрія
e. Потенціометрія

26. У жінки з діагнозом: цукровий діабет 1-го типу, розвинулася гіперглікемічна кома. Результати обстеження виявили метаболічний ацидоз. Накопичення яких речовин у крові призвело до розвитку цього стану?
a. Залишкового азоту
b. Жовчних кислот
c. Непрямого білірубіну
*d. Кетонових тіл
e. Іонів амонію

27. Чоловік віком 65 років протягом кількох років хворіє на атеросклероз судин серця та головного мозку. Лабораторне дослідження ліпідного профілю крові виявило дисліпідемію. Який клас ліпопротеїнів є найбільш атерогенним і відіграє ключову роль у патогенезі атеросклерозу?
a. Ліпопротеїни дуже низької густини
b. Ліпопротеїни проміжної щільності
c. Хіломікрони
*d. Ліпопротеїни низької щільності
e. Ліпопротеїни високої щільності

28. Пацієнту з діагнозом: гострий бронхіт лікар призначив антибактеріальний засіб із групи beta-лактамних антибіотиків. Укажіть цей препарат.
a. Доксицикліну моногідрат
b. Рифампіцин
c. Гентаміцину сульфат
d. Метронідазол
*e. Амоксицилін+клавуланова кислота

29. У вагітної жінки надвечір з'являються набряки на ногах, на ранок вони зникають. Який патогенетичний фактор сприяє розвитку набряку?
*a. Підвищення гідростатичного тиску крові
b. Гіперглікемія
c. Збільшення онкотичного тиску крові
d. Зменшення онкотичного  тиску крові
e. Зниження гідростатичного тиску крові

30. Під час  дослідження санітарно-протиепідемічного режиму в асептичному блоці аптеки працівники бактеріологічної лабораторії здійснили перевірку повітряного середовища. Які мікроорганізми є санітарно-показовими для повітря асептичних приміщень?
a. Золотистий стафілокок та епідермальний стафілокок
b. Сапрофітний стафілокок та гемолітичний стрептокок
c. Кишкова та синьогнійна палички
*d. Золотистий стафілокок та гемолітичний стрептокок
e. Дифтерійна та туберкульозна палички

31. Пацієнта шпиталізовано з діагнозом: діабетична гіперглікемічна кома. У нього спостерігається повільне, глибоке, шумне дихання. Фаза вдиху довша за фазу видиху. Яке дихання розвинулося у пацієнта?
a. Біота
b. Апнейстичне
*c. Куссмауля
d. Гаспінг-дихання
e. Чейна-Стокса

32. Пацієнту з ішемічною хворобою серця лікар порадив вживати поліненасичені вищі жирні кислоти. Яка з нижченаведених жирних кислот є поліненасиченою?
*a. Арахідонова
b. Стеаринова
c. Пальмітинова
d. Пальмітолеїнова
e. Олеїнова

33. Рослинні олії та тваринні жири, що містяться в їжі, під дією жовчі (емульгатора) емульгуються. Як в ході цього змінюється міжфазний поверхневий натяг?
a. Підвищується
*b. Знижується
c. Спочатку підвищується, потім знижується
d. Спочатку знижується, потім підвищується
e. Не змінюється

34. Пацієнту лікар призначив лозартан калію для лікування артеріальної гіпертензії. Який механізм дії цього лікарського засобу?
a. Інгібування фосфодіестерази
b. Інгібування АПФ
c. Активація центральних альфа-адренорецепторів
*d. Блокада рецепторів ангіотензину
e. Блокада кальцієвих каналів

35. Як називається процес самочинного злипання крапель в емульсіях?
a. Флотація
b. Седиментація
c. Флокуляція
d. Коагуляція
*e. Коалесценція

36. Група туристів пішла на екскурсію в гори. Через 2 год після початку походу в частини з них розвинулася тахікардія та задишка, що свідчить про розвиток гіпоксії. Яка гіпоксія є причиною вищенаведених порушень?
a. Тканинна
b. Гемічна
c. Дихальна
*d. Гіпоксична
e. Циркуляторна

37. Пацієнту з гострим отруєнням морфіну гідрохлоридом увели лікарський засіб - антагоніст опіатних рецепторів. Укажіть цей препарат.
a. Атропіну сульфат
b. Фентаніл
c. Дефероксаміну мезилат
d. Ацетилцистеїн
*e. Налоксону гідрохлорид

38. Які катіони належать до II аналітичної групи катіонів за кислотно-основною класифікацією?
*a. Аргентуму, плюмбуму, меркурію(І)
b. Кальцію, стронцію, барію
c. Цинку, алюмінію, хрому
d. Алюмінію, магнію, цинку
e. Калію, барію, бісмуту

39. Бічні корені закладуються ендогенно. У результаті активності якої структури вони розвиваються?
a. Фелогену
b. Прокамбію
*c. Перициклу
d. Апікальної меристеми
e. Камбію

40. Під час уведення жабі підшкірно 1 мл 1% розчину ціаністого калію розвинулася гіпоксія, а надалі  - загибель тварини. Який вид гіпоксії спостерігається в цьому випадку?
a. Гіпоксична
b. Гемічна
c. Дихальна
*d. Тканинна
e. Циркуляторна

41. У яких координатах будують градуювальний графік для кількісного визначення солей міді фотоколориметричним методом?
a. Температура  -  довжина хвилі
b. Довжина хвилі   -  товщина шару рідини
c. Інтенсивність світлопоглинання  -  довжина хвилі
d. Товщина шару рідини  -  температура
*e. Оптична густина  -  концентрація

42. У чоловіка зі злоякісною пухлиною спостерігається помітне схуднення, виснаження та втрата апетиту. Яка речовина, що пригнічує центр голоду в гіпоталамусі та стимулює катаболічні процеси, спричинила виснаження у пацієнта?
a. Альдостерон
*b. ФНП-альфа
c. Інсулін
d. Глюкагон
e. Соматотропін

43. Укажіть із нижченаведеного білок із четвертинною структурою.
a. Міоглобін
b. Еластин
c. Альбумін
*d. Гемоглобін
e. Преальбумін

44. Для лікування подагри використовується алопуринол. Який механізм дії цього лікарського засобу?
*a. Конкурентний інгібітор ксантиноксидази
b. Інгібітор глюконеогенезу
c. Активатор катаболізму пуринових нуклеотидів
d. Кофермент ізомерази
e. Активатор ліпази

45. У пацієнта з харчовою токсикоінфекцією, що супроводжується діареєю та багаторазовою блювотою, розвинулося зневоднення організму. Який вид порушення загального об'єму крові спостерігається у цьому разі?
a. Гіперволемія поліцитемічна
*b. Гіповолемія поліцитемічна
c. Гіповолемія олігоцитемічна
d. Гіперволемія олігоцитемічна
e. Гіповолемія нормоцитемічна

46. Укажіть таканину, що складається з мертвих паренхімних клітин із суберинізованими оболонками, утворюючи шар стебла дерев'янистої рослини.
a. Склеренхімні волокна
*b. Корок
c. Фелоген
d. Фелодерма
e. Судини

47. Що входить до складу атенуйованих вакцин?
a. Убиті мікроби й анатоксин
*b. Живі мікроби
c. Імуноглобуліни
d. Анатоксин
e. Убиті мікроби

48. У пацієнта спостерігається кровотеча, що зумовлена тривалим застосуванням варфарину. Який препарат, антагоніст варфарину, треба застосувати в цьому разі?
*a. Менадіон
b. Еноксипарин натрію
c. Ацетилсаліцилова кислота
d. Транексамова кислота
e. Гепарин натрію

49. Пацієнтці з кандидозом призначено протигрибковий лікарський засіб, що порушує синтез ергостеролу. Серед побічних ефектів препарату відзначають диспептичні розлади (діарея, нудота), гепатотоксичність і головний біль. Який препарат призначено?
a. Альбендазол
*b. Флуконазол
c. Ацикловір
d. Кларитроміцин
e. Метронідазол

50. У квітки багато тичинок, які зростаються тичинковими нитками в кілька пучків. Укажіть тип андроцею.
a. Двосильний
b. Однобратній
c. Чотирисильний
d. Двобратній
*e. Багатобратній

51. Під час мікроскопії осьового органа виявлено, що між вторинними флоемою та ксилемою є шар живих тонкостінних, щільнозімкнених, дещо видовжених клітин. Яку структуру утворюють ці клітини?
a. Перидерма
*b. Камбій
c. Перицикл
d. Прокамбій
e. Фелоген

52. У дитини відзначається підвищена нервова збудливість, спонтанні приступи тетанії, сухість шкіри, ламкість нігтів, волосся, виявлені підшкірні кальцифікати в ділянці вушних раковин. Із недостатністю якого гормону пов'язана поява вищенаведених змін?
a. Тиреоїдних гормонів
b. Прогестерону
c. Окситоцину
*d. Паратгормону
e. Вазопресину

53. Який механізм дії каталізатора в хімічній реакції?
a. Збільшує енергію активації
b. Змінює ступінь дисперсності
c. Змінює природу реагентів
*d. Зменшує енергію активації
e. Не змінює енергію активації

54. У чоловіка віком 30 років після прийому рослинного лікарського засобу виникла анафілактична алергічна реакція. За результатами лабораторного аналізу крові виявлено лейкоцитоз. Укажіть, який вид лейкоцитозу є характерним для цієї ситуації.
a. Нейтрофілія
*b. Еозинофілія
c. Базофілія
d. Лімфоцитоз
e. Моноцитоз

55. У сучасній лабораторній діагностиці широко застосовується полімеразна ланцюгова реакція  (ПЛР). Що виявляють за допомогою цієї реакції?
*a. Нуклеїнову кислоту мікроорганізму
b. Алергію до збудника
c. Аутоімунне захворювання
d. Антитіла до мікроорганізму
e. Антиген мікроорганізму

56. Під час дослідження матеріалу від пацієнта з діагнозом дифтерія виділено чисту культуру мікроорганізмів, що була ідентифікована як токсигенний штам Corynebacterium diphtheriae. Яка серологічна реакція використовується в бактеріологічних лабораторіях для визначення токсигенності коринебактерій дифтерії?
a. Нейтралізації
b. Зв'язування комплементу
c. Непрямої гемаглютинації
*d. Преципітації в гелі
e. Аглютинації

57. Який порядок кінетичного рівняння, що описує процес коагуляції, згідно з теорією швидкої коагуляції Смолуховського?
*a. Другий
b. Дробовий
c. Третій
d. Нульовий
e. Перший

58. У пацієнта зі скаргами на підвищену дратівливість, плаксивість, втрату ваги та прискорене серцебиття під час обстеження виявлено: витрішкуватість, тремтіння кистей рук, пітливість, тахікардію, підвищення основного обміну та температури тіла. Про порушення функції якої ендокринної залози свідчать ці зміни?
a. Гіперфункція мозкового шару наднирникових залоз
b. Гіперфункція паращитоподібних залоз
c. Гіперфункція клубочкової зони кори наднирникових залоз
d. Гіперфункція сітчастої зони кори наднирникових залоз
*e. Гіперфункція щитоподібної залози

59. Під час повільного введення розчинів електролітів у м'язові тканини або кров людини локального перевищення порогової концентрації електролітів не відбувається і коагуляція біосубстрату не настає. Укажіть назву цього явища.
*a. Звикання золю
b. "Прихована" коагуляція
c. Колоїдний захист
d. Пептизація
e. Сенсибілізація

60. Для відтворення карциноми Ерліха кролю щоденно наносилась певна кількість бензпірену (поліциклічний ароматичний вуглеводень) на депільовану ділянку шкіри. Який метод використовується для моделювання пухлини?
a. Уведення гормонів
*b. Індукції
c. Трансплатації
d. Дії іонізуючого випромінювання
e. Видалення

61. Плоди чорниці використовуються у разі шлункових захворюваннь, а також вживаються в їжу, як джерело вітамінів. Укажіть до якої родини належить ця рослина?
a. Solanaceae
b. Scrophulariaceae
c. Lamiaceae
d. Apiaceae
*e. Ericaceae

62. Укажіть, розчин якого титранту використовують для кількісного визначення речовин у методі перманганатометрії.
a. Заліза(ІІ) сульфату
b. Калію хлориду
*c. Калію перманганату
d. Натрію фосфату
e. Магнію сульфату

63. У новонародженого діагностовано синдром Дауна, що супроводжується розумовою відсталістю, низьким зростом, короткопалістю рук і ніг, монголоїдним розрізом очей. Каріотипування показало наявність трисомії у 21-й парі хромосом. До якого типу спадкової патології належить це захворювання?
*a. Хромосомна хвороба
b. Фетопатія
c. Бластопатія
d. Гаметопатія
e. Молекулярно-генна хвороба

64. Що відіграє головну роль в утворенні бічних коренів?
a. Апікальна меристема
b. Прокамбій
*c. Перицикл
d. Камбій
e. Інтеркалярна меристема

65. Як називаються реакції, що дають можливість за певних умов виявляти одні іони в присутності інших?
*a. Специфічні
b. Загальні
c. Групові
d. Неспецифічні
e. Чутливі

66. До досліджуваного розчину додали 2М розчин HCl. Унаслідок цього утворився білий осад, який під час обробки розчином аміаку почорнів. Який катіон присутній у розчині?
a. Ca^2+
b. Mg^2+
c. Ba^2+
*d. Hg_2^2+
e. К^+

67. Гідрозолі сірки, холестерину, каніфолі отримують, додаючи спиртові розчини цих речовин до води. Яким методом отримані золі?
a. Реакцією подвійного обміну
b. Реакцією окислення
c. Реакцією гідролізу
d. Конденсацією з пари
*e. Заміною розчинника

68. У медичній практиці застосовують антимікробні препарати із різним типом дії на мікроорганізми. Як називається тип дії препарата, що призводить до загибелі бактерії?
*a. Бактерицидний
b. Фунгіцидний
c. Вірулоцидний
d. Фунгістатичний
e. Бактеріостатичний

69. Під час бактеріологічного дослідження випорожнень пацієнта з діареєю була виділена чиста культура паличкоподібних, дещо зігнутих мікроорганізмів, які в мікропрепараті нагадували зграйки риб. Після культивування на лужні середовища (лужна пептонна вода) за шість годин утворювали плівку з блакитним відтінком. Якому збуднику притаманні такі властивості?
a. Спірохети
*b. Холерні вібріони
c. Сальмонели
d. Мікобактерії
e. Кишкові палички

70. Для створення штучного активного імунітету тримісячній дитині перорально ввели живу культуральну вакцину зі штамів Себіна. Для профілактики якого захворювання використовували цю вакцину?
a. Краснуха
*b. Поліомієліт
c. Кір
d. Туберкульоз
e. Паротит

71. Як змінюється величина критичної концентрації міцелоутворення в гомологічних рядах із підвищенням молекулярної маси ПАР?
a. Не змінюється
b. Збільшується
*c. Зменшується
d. Різко зростає
e. Досягає максимуму та спадає

72. До досліджуваного лужного розчину додали розчин дитизону. Утворилася сполука, що забарвлює не тільки органічну, але й водну фазу в червоний колір. На присутність якого катіону IV аналітичної групи вказує цей аналітичний ефект?
a. Mg^2+
b. Fe^3+
c. Ba^2+
d. Bi^3+
*e. Zn^2+

73. Укажіть із нижченаведених варіантів формулу бензену.
*a. C_6H_6
b. C_6H_10
c. C_10H_8
d. C_6H_8
e. C_4H_4

74. Пацієнту з діагнозом стоматит призначили  препарат жиророзчинного вітаміну, що бере участь в окисно-відновних процесах та прискорює епітелізацію слизових оболонок. Укажіть цей препарат.
a. Аскорбінова кислота
b. Ергокальциферол
c. Фолієва кислота
d. -
*e. Ретинолу ацетат

75. Яку реакцію використовують для одержання бутану CH_3-CH_2-CH_2-CH_3 із хлоретану CH_3-CH_2-Cl?
a. Тищенко
b. Коновалова
*c. Вюрца
d. Зініна
e. Кучерова

76. Під час мікроскопічного дослідження препарату, виготовленого зі збільшеного пахвинного лімфовузла пацієнта та зафарбованого за Леффлером (метиленовим синім), виявлено бактерії овоїдної форми, інтенсивніше забарвлені на полюсах, розташовані хаотично. Якому з нижченаведених мікроорганізмів притаманні ці властивості?
a. Treponema pallidum
b. Mycobacterium tuberculosis
c. Neisseria gonorrhoae
d. Leptospira interrogans
*e. Yersinia pestis

77. Згідно з календарем планових щеплень необхідно провести щеплення дитині від дифтерії. Який препарат треба використати з цією метою?
a. ГІНК
b. TABTe
c. ПАСК
d. БЦЖ
*e. АКДП

78. У тканинах мозку постійно утворюється аміак, що потребує знешкодження для запобігання токсичного впливу. Яка з нижченаведених кислот бере участь у зв'язуванні аміаку в мозку?
a. Бурштинова
*b. Глутамінова
c. Оцтова
d. Сульфосаліцилова
e. Бензойна

79. Однією з видозмін клітинних оболонок є хітинізація. У яких організмів спостерігається таке явище?
a. Папоротей
*b. Грибів
c. Голонасінних
d. Вищих спорових рослин
e. Дерев’янистих рослин

80. Який біологічно активний пептид є головним внутрішньоклітинним антиоксидантом і виконує коферментні функції?
a. Брадикінін
b. Гемоглобін
*c. Глутатіон
d. Окситоцин
e. Ліберин

81. Під час підйому в гори у групи туристів виникли ознаки гірської хвороби. Який із нижченаведених факторів відіграє основну роль у розвитку цієї патології?
a. Швидкість набору висоти
*b. Зниження парціального тиску кисню в повітрі
c. Зміни денної та нічної температури
d. Значне фізичне навантаження
e. Сонячна радіація

82. Протипухлинний засіб 5-фторурацил блокує фермент, що приєднує метильну групу до дУМФ. Реакція синтезу якої сполуки гальмується під час застосування цього лікарського засобу?
a. Глюкозомонофосфату
b. Гліцеролмонофосфату
c. Гуанозинмонофосфату
*d. Тимідинмонофосфату
e. Аденозинмонофосфату

83. Пацієнту з попереднім діагнозом: туляремія, для його підтвердження ввели підшкірно тулярин. Який метод дослідження використав лікар?
a. Біологічний
b. Серологічний
c. Мікробіологічний
d. Мікроскопічний
*e. Алергічний

84. Який газ знебарвлює бромну воду?
a. Бутан
b. Етан
c. Пропан
*d. Етен
e. Метан

85. Для лікування гнійних ран використовують пов'язки з іммобілізованим на них ферментом. Як називається цей ензим?
*a. Трипсин
b. Аргіназа
c. Коллагеназа
d. Каталаза
e. Гіалуронідаза

86. І.І.Мечников, вивчаючи запальний процес, описав певну закономірність еміграції лейкоцитів в осередок запалення. У якій послідовності емігрують клітини?
a. Моноцити, нейтрофільні гранулоцити, лімфоцити
b. Лімфоцити, моноцити, нейтрофільні гранулоцити
c. Моноцити, лімфоцити, нейтрофільні гранулоцити
*d. Нейтрофільні гранулоцити, моноцити, лімфоцити
e. Нейтрофільні гранулоцити, лімфоцити, моноцити

87. Які сполуки утворюють катіони VI аналітичної групи (Cu^2+, Co^2+, Ni^2+, Cd^2+, Hg^2+)  з надлишком групового реагенту?
a. Основні солі
b. Аквакомплекси
c. Гідроксиди
d. Оксиди
*e. Аміакати

88. Укажіть плід Papaver somniferum із родини Papaveraceae.
a. Ягода
b. Горішок
*c. Коробочка
d. Вислоплідник
e. Сім'янка

89. Лікар вирішує питання щодо антибіотикотерапії дитині  віком 8 років. Який антибіотик широкого спектру дії протипоказаний цьому пацієнтові через ризик пожовтіння емалі постійних зубів?
a. -
b. Гентаміцину сульфат
c. Цефтріаксон натрію
*d. Доксицикліну моногідрат
e. Кларитроміцин

90. До наркологічного відділення надійшов пацієнт із діагнозом: морфінізм. Лікар констатував зниження знеболювальної дії морфіну гідрохлориду, що потребувало підвищення дози для досягнення ефекту.  Як називається явище зниження ефективності препарату в разі  його повторного введення?
a. Ідіосинкразія
b. Функціональна кумуляція
*c. Толерантність
d. Матеріальна кумуляція
e. Антагонізм

91. До лікаря звернувся чоловік віком 54 роки з діагнозом: хронічний гломерулонефрит (хворіє 4 роки). Протягом 2 років у нього спостерігається стійке підвищення артеріального тиску. Яка речовина, синтезована нирками, відіграє важливу роль у формуванні артеріальної гіпертензії у цього пацієнта?
a. Еритропоетин
*b. Ренін
c. Альдостерон
d. Оксид азоту
e. Вітамін D

92. Який катіон IV аналітичної групи можна виявити крапельним методом з алізарином, використовуючи аналітичне маскування?
a. Ca^2+
*b. Al^3+
c. Pb^2+
d. Fe^3+
e. Mg^2+

93. У мазку, забарвленому за Грамом, виявлено великі овальні клітини фіолетового кольору, що утворюють псевдоміцелій. Які мікроорганізми виявлено?
*a. Гриби роду Candida
b. Малярійний плазмодій
c. Гриби роду Penicillium
d. Гриби роду Mucor
e. Актиноміцети

94. У пацієнта з гострою лівошлуночковою недостатністю виник набряк легень. Яке порушення периферичного кровообігу в легенях стало причиною цього ускладнення?
a. Стаз
*b. Венозна гіперемія
c. Артеріальна гіперемія нейропаралітичного типу
d. Ішемія
e. Артеріальна гіперемія нейротонічного типу

95. Жінці з діагнозом: виразкова хвороба шлунка, призначили антибактеріальну терапію. На який збудник спрямоване це лікування?
a. Clostridium perfringens
b. Clamydia trachomatis
c. Staphylococcus aureus
*d. Helicobacter pylori
e. Escherichia colli

96. Після фізичного навантаження в людини спостерігаються позачергові (передчасні) скорочення серцевого м'яза. Який це вид аритмії?
a. Пароксизмальна тахікардія
b. Синусова тахікардія
*c. Екстрасистолія
d. Синусова брадикардія
e. Фібриляція шлуночків

97. Яким методом виконують гравіметричне визначення  вологи у фармацевтичних препаратах?
*a. Непрямої відгонки
b. Виділення та прямої відгонки
c. Виділення
d. -
e. Осадження

98. Алопуринол використовують для зниження утворення сечової кислоти під час лікування подагри. Який фермент інгібує цей лікарський засіб?
a. Аргіназу
b. Амілазу
c. Лактатдегідрогеназу
d. Каталазу
*e. Ксантиноксидазу

99. Для визначення типу ботулінічного токсину на мишах проводять реакцію нейтралізації токсину антитоксином. Як називається цей метод дослідження?
*a. Біологічний
b. Мікробіологічний
c. -
d. Мікроскопічний
e. Алергічний

100. Який параметр вимірюють під час рефрактометричного визначення концентрації речовини в лікарських формах?
a. Кут повного внутрішнього відбиття променя світла
b. Кут обертання площини поляризації поляризованого світла
c. Кут падіння променя світла
d. Оптичну густину розчину
*e. Показник заломлення світла

101. Пацієнтка скаржиться на сильну спрагу, часте сечовипускання, загальну слабкість. У крові - виражена гіперглікемія, гіперкетонемія. У сечі - глюкозурія, кетонурія. Укажіть найімовірніший діагноз.
a. Інфаркт міокарда
b. Лактоацидоз
*c. Цукровий діабет
d. Акромегалія
e. Тиреотоксикоз

102. Який препарат із групи антихолінестеразних засобів використовується в пацієнтів у післяопераційний період із метою стимуляції перистальтики кишечника?
a. Метопролол
b. Адреналіну тартрат
*c. Неостигміну метилсульфат
d. Суксаметонію хлорид
e. Сальбутамол

103. Під час бiлкового голодування спостерігаються зниження кількості білків у крові, затримка росту, набряки та анемія. Що є ключовим фактором у механiзмі розвитку набрякiв в умовах нестачі білка в харчуванні?
a. Збiльшення синтезу альбумiнiв
b. Збільшення синтезу гемоглобiну
c. Збiльшення синтезу глобулiнiв
d. Зниження синтезу гемоглобіну
*e. Зниження синтезу альбумінів

104. В аеробних умовах піруват підлягає окиснювальному декарбоксилюванню. Який кофермент входить до складу  піруватдегідрогеназного комплексу?
a. ПАЛФ
b. N-Карбоксибіотин
c. Метилкобаламін
*d. НАД+
e. Вітамін С

105. Яка сполука є кінцевим продуктом нагрівання бромоетану з водним розчином калій гідроксиду?
a. Етен
b. Діетиловий етер
c. Етанова кислота
*d. Етанол
e. Етан

106. У пацієнта з інфекційною хворобою одночасно з розмноженням бактерій у крові виявлена їх присутність у внутрішніх органах, де утворилися гнійні осередки. Як називається цей стан?
a. Септицемія
b. Вірусемія
c. Бактеріємія
d. Токсинемія
*e. Септикопіємія

107. Деякі антидепресанти збільшують концентрацію катехоламінів у синаптичній щілині, впливаючи на їх метаболізм. Який механізм дії цих препаратів?
a. Гальмують амінотрансферазу
b. Гальмують ксантиноксидазу
*c. Гальмують моноаміноксидазу
d. Активують декарбоксилазу
e. Активують амінотрансферазу

108. Чоловік віком 55 років звернувся до лікаря зі скаргами на гострий біль у великих пальцях ніг. В анамнезі надмірне вживання м'яса та алкоголю (вино). Виникла підозра на подагру. Яку речовину потрібно визначити у крові для підтвердження діагнозу?
a. Кетонові тіла
*b. Сечову кислоту
c. Лактат
d. Білірубін
e. Сечовину

109. Пацієнт звернувся в аптеку з метою придбання засобу для усунення діареї. Який засіб порекомендував фармацевт?
a. Метоклопраміду гідрохлорид
*b. Лопераміду гідрохлорид
c. Пілокарпіну гідрохлорид
d. Дротаверину гідрохлорид
e. Метформіну гідрохлорид

110. Активація пероксидного окиснення ліпідів є одним із механізмів пошкодження біоструктур і розвитку клітинної патології. Укажіть сполуку, що бере участь у знешкодженні органічних пероксидів.
a. Метіонін
*b. Глутатіон
c. Аланін
d. Таурин
e. Гліцин

111. Який із нижченаведених вуглеводів проходить через ШКТ людини без гідролізу травними ферментами?
a. Крохмаль
b. Глікоген
c. Сахароза
d. Лактоза
*e. Целюлоза

112. Які титриметричні методи аналізу можна застосувати для кількісного визначення стрептоциду (первинний ароматичний амін) в препараті?
a. Нітритометрію, аргентометрію
b. Перманганатометрію, броматометрію
*c. Броматометрію, нітритометрію
d. Комплексонометрію, нітритометрію
e. Броматометрію, комплексонометрію

113. До досліджуваного розчину додали надлишок 4М розчину натрію гідроксиду та розчину пероксиду водню 3%. Розчин під час нагрівання набув жовтого кольору. Про присутність яких катіонів у розчині свідчить ця реакція?
a. Цинку
b. Плюмбуму
c. Алюмінію
d. Олова(ІІ)
*e. Хрому(ІІІ)

114. За рахунок якого біохімічного процесу у вогнищі запалення підтримується концентрація НАДФН, необхідного для реалізації механізму фагоцитозу?
a. Гліколіз
b. Цикл Корі
*c. Пентозофосфатний цикл
d. Синтез сечової кислоти
e. Орнітиновий цикл

115. Як називається стан колоїдних частинок під час якого електрокінетичний потенціал дорівнює нулю і який характеризується відсутністю направленого руху гранул в електричному полі?
a. Нейтральним
b. Нейтралізованим
c. Компенсованим
d. Не стабільним
*e. Ізоелектричним

116. У післяопераційному періоді пацієнт отримував антибіотик. Із часом він почав скаржитися на зниження слуху та вестибулярні розлади. Антибіотики якої групи мають такі побічні ефекти?
a. Макроліди
b. Цефалоспорини
c. Тетрацикліни
d. Пеніциліни
*e. Аміноглікозиди

117. У хіміко-аналітичній лабораторії проводять ідентифікацію катіонів нікелю за допомогою реакції з реактивом Чугаєва (диметилгліоксимом). Укажіт колір утвореного осаду.
a. Жовтий
b. Білий
*c. Червоний
d. Зелений
e. Синій

118. У крові пацієнта виявлено підвищену активність АсАТ, ЛДГ_1, ЛДГ_2, КФК. У якому органі, найімовірніше, локалізується патологічний процес?
a. Нирках
b. Скелетних м'язах
*c. Серцевому м'язі
d. Печінці
e. Наднирниках

119. Кінцевим продуктом обміну яких речовин є сечова кислота?
a. Глобулінів
*b. Пуринових основ
c. Альбумінів
d. Тригліцеридів
e. Жирних кислот

120. Пацієнта шпиталізовано з ознаками асциту. Для посилення діуретичної дії гідрохлортіазиду лікар призначив спіронолактон. Який ефект, окрім сечогінного, має цей препарат?
a. Подразнювальний
b. Спазмолітичний
c. Седативний
*d. Калійзберігаючий
e. Анальгезуючий

121. Для характеристики яких розчинів використовують ізотонічний коефіцієнт?
a. Колоїдних
b. Неелектролітів
c. Колоїдних ПАР
*d. Електролітів
e. Високомолекулярних речовин

122. До лікаря звернувся пацієнт із персистуючою тахікардією, екзофтальмом, збудженістю та підвищеною швидкістю метаболізму. Який розлад може спричинити розвиток вищенаведених симптомів?
a. Гіпокортицизм
*b. Гіпертиреоз
c. Гіпергонадизм
d. Гіпотиреоз
e. Гіперкортицизм

123. До дільничного педіатра звернулася мама з шестирічною дитиною зі скаргами на біль у горлі та утруднене дихання. Лікар припускає дифтерію гортані. Яке порушення зовнішнього дихання може розвиватися з такою локалізацією цього захворювання?
a. Часте, поверхневе
b. Рідке, глибоке, з утрудненим видихом
*c. Рідке, глибоке, з утрудненим вдихом
d. Дихання Біота
e. Дихання Чейна-Стокса

124. У пацієнта спостерігається зниження секреторної функції шлунка, що призвело до розвитку анемії. Дефіцит якого вітаміну є найбільш ймовірною причиною цього стану?
a. Токоферолу
*b. Кобаламіну
c. Тіаміну
d. Ретинолу
e. Нікотинової кислоти

125. Виникла підозра на мікробне забруднення ін'єкційних розчинів аптечного приготування. Яким чином можна перевірити їх на стерильність?
a. Увести зразок препарату внутрішньочеревно білим мишам
b. Виготовити мазки і зафарбувати їх простим методом
c. Виготовити мазки і зафарбувати їх за Грамом
*d. Виконати посів зразка препарату на живильне середовище
e. Виготовити препарат "висяча крапля" для мікроскопії

126. Що відбувається з осмотичним тиском розчину ПАР після досягнення критичної концентрації міцелоутворення (ККМ)?
a. Залежність осмотичного тиску від концентрації в діапазоні С>ККМ є такою ж самою, що і в діапазоні С<ККМ
b. Припиняє зростати і залишається практично незмінним або зростає дуже мало
c. Не змінюється
d. Починає стрімко зростати
*e. Починає стрімко знижуватися внаслідок процесу міцелоутворення

127. Пацієнту з діагнозом: артеріальна гіпертензія призначено лікарський засіб, що має антигіпертензивний, антиангінальний та антиаритмічний ефекти. Укажіть цей препарат.
a. Фенотерол
*b. Метопролол
c. Адреналіну тартрат
d. Клонідин
e. Допаміну гідрохлорид

128. У пацієнтки з хронічною серцевою недостатністю розвинувся набряковий синдром, у крові виявлено підвищення вмісту альдостерону. Який препарат показаний?
*a. Спіронолактон
b. Фуросемід
c. Ацетазоламід
d. -
e. Гідрохлортіазид

129. Засоби, що пригнічують ренін-ангіотензинну систему, широко застосовують у кардіології. Механізм дії якого засобу полягає в інгібуванні  АПФ?
*a. Лізиноприлу
b. Лозартану калію
c. Верапамілу гідрохлориду
d. Амлодипіну бесилату
e. Фуросеміду

130. На експерементальному визначенні якого показника заснований фармакопейний ебуліоскопічний метод кількісного визначення спирту в складі водно-спиртової суміші ?
a. Температур розчинення
b. Температур кристалізації
c. Осмотичного тиску
*d. Температур кипіння
e. Опору

131. У чоловіка віком 25 років на прийомі у лікаря-стоматолога за декілька хвилин після промивання рота розчином фурациліну виник значний набряк губ. Який тип алергічної реакції спостерігався в цьому разі?
*a. Анафілактичний
b. Гіперчутливість сповільненого типу
c. Стимульований
d. Цитолітичний
e. Імунокомплексний

132. До якого типу дисперсних систем належать емульсії?
a. Рідина - тверда речовина
*b. Рідина - рідина
c. Тверда речовина - тверда речовина
d. Газ - рідина
e. Газ - тверда речовина

133. Під час систематичного аналізу суміші катіонів іони феруму(III) можна визначити дробним методом. Який реактив для цього використовують?
a. Натрію гідроксид
*b. Калію гексаціаноферат(II)
c. Натрію дигідрофосфат
d. Амонію гідроксид
e. Калію хлорид

134. Під час дослідження овочевих консервів домашнього приготування на середовищі Кітта-Тароцці висіяли мікроорганізми, що за формою нагадують тенісну ракетку. Збудником якого захворювання вони можуть бути?
a. Шигельозу
b. Сальмонельозу
*c. Ботулізму
d. Холери
e. Ешеріхіозу

135. Лікар призначив дизентерійний бактеріофаг особам, які контактували з хворим на дизентерію. Із якою метою призначений бактеріофаг?
a. Лікування дизентерії
*b. Профілактики дизентерії
c. Фагоіндикації
d. Визначення фаготипу
e. Виділення збудника

136. Яка рослина родини вересові має кулясті темно-сині ягоди із сизуватим нальотом, приплюснуті на верхівці,?
a. Брусниця
b. Суниці лісові
*c. Чорниця звичайна
d. Мучниця звичайна
e. Багно звичайне

137. Який первинний розчин використовують для стандартизації розчину титранту аргентум(І) нітрату  в методі Мора?
a. Кальцію карбонату
*b. Натрію хлориду
c. Натрію сульфату
d. Калію гідроксиду
e. Натрію тіосульфату

138. Який спосіб титрування використовують для визначення вмісту летких сполук?
a. Пряме
b. Комбіноване
c. Непряме
d. Реверсивне
*e. Зворотне

139. Пацієнтці віком 34 роки, яка хворіє на бронхіт та має сухий непродуктивний нав'язливий кашель, лікарка призначила протикашльовий засіб центральної дії. Який це препарат?
a. -
*b. Глауцину гідрохлорид
c. Левоцетиризин
d. Амброксолу гідрохлорид
e. Ацетилцистеїн

140. Після тотальної резекції шлунка в пацієнта розвинулася тяжка В_12-дефіцитна анемія з порушенням кровотворення і появою у крові змінених еритроцитів. Наявність у крові яких із нижченаведених форм еритроцитів свідчить про це захворювання у пацієнта?
*a. Мегалоцитів
b. Анулоцитів
c. Нормоцитів
d. Мікроцитів
e. Овалоцитів

141. Яка тканина кореневища з нижченаведених розвинута найкраще?
a. Аеренхіма
b. Хлоренхіма
c. Провідна
*d. Запасаюча паренхіма
e. Механічна

142. Як називається процес самочинного злиття краплинок дисперсної фази в емульсіях, що призводить до розшарування цієї системи?
a. Деформація
b. Контракція
*c. Коалесценція
d. Змочування
e. Солюбілізація

143. Після накладання джгута у пацієнта виявили цяткові крововиливи. Із порушенням функції яких клітин це пов'язано?
*a. Тромбоцитів
b. Нейтрофілів
c. Еозинофілів
d. Лімфоцитів
e. Моноцитів

144. Первинні та вторинні нітроалкани є таутомерними сполуками. Яка таутомерія характерна для цих сполук?
a. Аміно-імінна
b. Азольна
c. Лактам-лактимна
d. Кето-енольна
*e. Аци-нітротаутомерія

145. Які групи антибіотиків належать до бета-лактамних?
a. Макроліди, пеніциліни, цефалоспорини, карбапенеми
*b. Пеніциліни, цефалоспорини, монобактами, карбапенеми
c. Хлорамфеніколи, цефалоспорини, монобактами, аміноглікозиди
d. Кетоліди, пеніциліни, цефалоспорини, тетрацикліни
e. Цефалоспорини, макроліди, аміноглікозиди, лінкозаміди

146. Який із нижченаведених радикалів є вінілом?
*a. СH_2=СH–
b. C_6H_5–
c. C_6H_5–СН_2–
d. (СH_3)_3С–
e. СН_3-СH_2–

147. Випорожнення пацієнта з підозрою на шигельоз засіяно на середовище Плоскірєва. Якого кольору будуть колонії збудника дизентерії на цьому середовищі?
a. Темно-коричневі
b. Синьо-фіолетові
c. Червоні з металевим блиском
d. Жовті
*e. Безбарвні

148. Укажіть вітамін рослинних жирних олій, що є комплексом незамінних жирних кислот.
a. С
b. В_3
c. В_1
*d. F
e. В_6

149. Який нейромедіатор із нижченаведених утворюється з ароматичної амінокислоти?
a. Метіонін
*b. Дофамін
c. Гліцин
d. Таурин
e. Лейцин

150. Який титриметричний метод аналізу застосовують для кількісного визначення лікарських речовин з основними властивостями?
*a. Ацидиметрію
b. Перманганатометрію
c. Тіоціанатометрію
d. Комплексонометрію
e. Аргентометрію

151. Яка речовина є універсальним акумулятором, донором і трансформатором енергії в організмі?
a. Фосфоенолпіруват
b. Ацетил-КоА
c. Глюкоза
d. Аденозинтрифосфат
e. Сукциніл-Коа

152. Ферменти прискорюють біохімічні реакції більш ніж у 10^8 разів. Яке рівняння описує швидкість ферментативного каталізу?
a. Ізотерми хімічної реакції Вант-Гоффа
b. Закон діючих мас
c. Міхаеліса-Ментен
d. Арреніуса
e. Вант-Гоффа

153. Які особливості листка характерні для злаків?
a. Листова піхва
b. Розтруб
c. Листова пластинка
d. Прилистники
e. Черешок

154. Які частини в будові квітки мають стеблове походження?
a. Чашечки та тичинки
b. Квітконіжка та квітколоже
c. Тичинки та маточки
d. Чашечки та віночок
e. Квітколоже та оцвітина

155. Укажіть механізм дії противірусного лікарського засобу ацикловіру.
a. Пригнічує синтез білків
b. Пригнічує синтез нуклеїнових кислот
c. Виявляє антагонізм з ПАБК
d. Блокує синтез клітинної стінки
e. Підвищує проникність клітинної мембрани

156. В аналізі крові пацієнта виявлено мегалобласти, високий колірний показник. Встановлено діагноз: гіперхромна (мегалобластна) анемія. Який лікарський засіб необхідно призначити?
a. Аскорбінову  кислоту
b. Ергокальциферол
c. Заліза сульфат
d. Ретинолу ацетат
e. Фолієву кислоту

157. Відрізнити дисперсні системи від істиних розчинів можна завдяки блакитнуватому світінню колоїдних розчинів на темному фоні під час бокового освітлення. Укажіть назву цього явища.
a. Розсіювання
b. Опалесценція
c. Флуоресценція
d. Хемілюмінесценція
e. Емісія

158. Укажіть назву ферменту, що інактивує біогенні аміни.
a. Декарбоксилаза
b. Моноамінооксидаза
c. Гідратаза
d. Лактатдегідрогеназа
e. Трансаміназа

159. Яка побічна дія найбільш характерна для інгібіторів АПФ?
a. Гіпокаліємія
b. Передсердно-шлуночкова блокада
c. Звикання
d. Брадикардія
e. Сухий кашель

160. Яка сполука з нижченаведених здатна роз'єднувати процеси окиснення та фосфорилювання в мітохондріях?
a. Адреналін
b. Тироксин
c. Соматостатин
d. Естрадіол
e. Інсулін

161. Пацієнту віком 55 років для швидкого усунення нападу стенокардії призначено препарат із групи органічних нітратів. Укажіть цей препарат.
a. Пропранололу гідрохлорид
b. Гліцерину тринітрат
c. Дигоксин
d. Верапамілу гідрохлорид
e. -

162. У жінки віком 71 рік із діагнозом: холецистит, виникла механічна жовтяниця. Яке порушення серцевого ритму, найімовірніше, може розвинутися у пацієнтки?
a. Синусова тахікардія
b. Синусова брадикардія
c. Екстрасистолія
d. Миготлива аритмія
e. Атріовентрикулярна блокада

163. Як називається явище, коли один лікарський засіб посилює дію іншого?
a. Сенсибілізація
b. Тахіфілаксія
c. Абстиненція
d. Синергізм
e. Антагонізм

164. Чоловік звернувся до лікаря з приводу сильного болю в суглобах, що посилюється після вживання м'ясних продуктів. Лабораторне дослідження показало підвищений рівень сечової кислоти в сечі. Який метаболічний процес є найбільш ймовірною причиною цього стану?
a. Підвищена активність бета-окиснення жирних кислот
b. Підвищений синтез кетонових тіл
c. Інтенсивний розпад пуринових нуклеотидів
d. Підвищена активність глікогенолізу
e. Підвищена активність гліколізу

165. У фармації для вилучення біологічно активних речовин із рослинної сировини застосовують екстракцію. Який закон лежить в основі цього процесу?
a. Оствальда
b. Коновалова
c. Діючих мас
d. Пуазейля
e. Розподілу

166. Який метод аналізу хімік-аналітик може застосувати для визначення вмісту алюмінію в лікарському препараті способом зворотного титрування?
a. Комплексонометрія
b. Меркурометрія
c. Йодометрія
d. Дихроматометрія
e. Аргентометрія

167. Який параметр визначають під час проведення аналізу крові на швидкість осідання еритроцитів?
a. Седиментаційну стійкість
b. -
c. Поріг коагуляції
d. Кінетичну стійкість
e. Агрегативну стійкість

168. Гемоглобін - складний білок, що транспортує кисень в організмі. До якого класу хімічних сполук належить гемоглобін?
a. Ліпопротеїни
b. Хромопротеїни
c. Нуклеопротеїни
d. -
e. Глікопротеїни

169. У дитячому садку зареєстровано випадок кору. Для екстренної профілактики контактним дітям потрібно ввести лікарський засіб, що забезпечить пасивний імунітет. Укажіть цей препарат.
a. Антибіотик
b. Протикорова вакцина
c. Сульфаніламід
d. Імуностимулятор
e. Протикоровой імуноглобулін

170. Який побічний ефект із нижченаведених характерний для лізиноприлу?
a. Бронхоспазм
b. Ортостатична гіпертензія
c. Червоний колір сечі
d. Сухий кашель
e. Гіперглікемія

171. До інфекційного відділення шпиталізовано пацієнта віком 23 роки зі скаргами на здуття живота та діарею. Діагностовано: лямбліоз. Який вид лейкоцитозу характерний для цього захворювання?
a. Лімфоцитарний
b. Моноцитарний
c. Нейтрофільний
d. Базофільний
e. Еозинофільний

172. Амінокислоти беруть участь у реакціях метилювання під час синтезу ряду біологічно активних речовин  -  адреналіну, мелатоніну, фосфатидилхоліну, креатину. Активна форма якої амінокислоти використовується для синтезу цих сполук?
a. Треоніну
b. Метіоніну
c. Валіну
d. Аланіну
e. Фенілаланіну

173. Чоловік віком 55 років звернувся до терапевта зі скаргами на постійне відчуття спраги, підвищений апетит, часте сечовипускання. Після обстеження у пацієнта виявили гіперглікемію, глюкозурію, поліурію. Про порушення якого виду обміну речовин свідчать ці симптоми?
a. Мінерального
b. Водного
c. Вуглеводного
d. Жирового
e. Білкового

174. За допомогою якого ферменту здійснюється синтез генів із матричних РНК на ДНК у РНК-вмісних вірусів?
a. ДНК-лігаза
b. Екзонуклеаза
c. Зворотня транскриптаза
d. Ендонуклеаза
e. Хеліказа

175. Яка тривіальна назва 2-гідроксипропанової кислоти (CH_3-CH(OH)-COOH)?
a. Яблучна кислота
b. Аланін
c. Холін
d. Молочна кислота
e. Піровиноградна кислота

