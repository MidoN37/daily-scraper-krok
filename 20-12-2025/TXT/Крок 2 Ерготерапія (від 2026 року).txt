1. Який тест використовують для оцінки здатності орієнтувати своє тіло в просторі та сприймати положення предметів відносно себе й інших предметів?
a. Шестихвилинний тест
b. Десятиметровий тест ходьби
*c. Тест візуального сприйняття (без рухів)
d. Тест "Встань та йди"
e. Тест ARAT

2. Пацієнт після перенесеного інсульту проходить первинне оцінювання з ерготерапевтом. Показник за шкалою Бартела становить 70 балів. Який рівень побутової активності у цього пацієнта?
a. Зможе виконувати активність повсякденного життя з середньою допомогою
b. Зможе переміщуватися з крісла колісного на туалет з середньою допомогою
c. Зможе перевертатися у ліжку з мінімальною допомогою
d. Зможе вживати їжу із середньою допомогою
*e. Зможе одягати нижню частину тіла з мінімальною допомогою

3. Ерготерапевт працює з пацієнтом із травмою сегмента спинного мозку рівня С_8. Яких цілей може досягти пацієнт?
a. Виконувати більшість ADL (активностей повсякденного життя)
*b. Бути незалежним в усіх ADL (активностях повсякденного життя) без допоміжних засобів
c. Виконувати більшість ADL (активностей повсякденного життя) із використанням допоміжних засобів
d. Бути незалежним в усіх ADL (активностях повсякденного життя) із використанням допоміжних засобів
e. Виконувати більшість ADL (активностей повсякденного життя) із використанням тенодезного хапання

4. Проведено первинне оцінювання пацієнтки, яка перенесла інсульт середньої мозкової артерії 2 тижні тому. Жінка демонструє порушення динамічної рівноваги сидячи під час виконання особистих ADL (активностей повсякденного життя), динамічної рівноваги під час функціональних переміщень та лівосторонній неглект. Яке втручання найкраще задовольняє усі потреби пацієнтки?
a. Виконання завдань, сидячи за столом із папером та ручкою, для розширення лівого поля зору
b. Залучення клієнтки до споживання їжі, сидячи за столом, із вербальними підказками для уваги до лівого боку
c. Виконання будь-яких значних для пацієнта завдань
*d. Тренування зорового сканування полички над умивальником для пошуку засобів гігієни під час умивання та чищення зубів
e. Залучення клієнтки до вправ для покращення рівноваги у терапевтичній залі

5. Ерготерапевт працює у центрі для осіб із порушеннями психічного здоров'я. Один із пацієнтів скаржиться, що після зміни ліків він відчуває труднощі з читанням інструкцій на роботі. Яку тактику потрібно застосувати ерготерапевту першочергово?
*a. Заохочувати пацієнта проконсультуватися з лікарем-психіатром щодо виявлених проблем із зором
b. Переконати пацієнта в тому, що порушення зору не пов'язане з прийманням ліків
c. Звернутися до лікаря-офтальмолога для перевірки зору
d. Запропонувати пацієнту купити окуляри для читання в місцевій аптеці
e. Навчити пацієнта, як обговорити його проблему з роботодавцем

6. Укажіть основну мету ерготерапевта під час роботи з пацієнтом із хворобою Паркінсона.
a. Навчити самостійно їсти
b. Навчити самостійно ходити
c. Навчити не комплексувати при треморі
*d. Максимально довго зберегти здатність пацієнта до незалежності та самообслуговування
e. Навчити самостійно виконувати гігієнічні процедури

7. Який симптом характерний для контрактури суглоба?
a. Перерозгинання
b. Гойдальні рухи
c. Розхитаність
d. Біль у спокої
*e. Обмеження рухів

8. Чоловік віком 84 роки хворіє на хронічну серцеву недостатність унаслідок ішемічної хвороби серця. Він відчуває труднощі з пересуванням, деякими аспектами самообслуговування та демонструє зниження витривалості. Враховуючи стан серцево-судинної системи пацієнта, виконання якого завдання було б для нього найскладнішим?
a. Гоління електробритвою
*b. Миття голови під душем
c. Одягання светра-пуловера
d. Знімання взуття
e. Підстригання нігтів

9. Чоловік віком 75 років ходить повільно, однак скаржиться, що швидко стомлюється. Який тест можна використати для обстеження пацієнта?
a. Тінетті
*b. Шестихвилинний тест ходьби
c. "Встань та йди"
d. Перевірку за секундоміром
e. Френчай

10. Який тест можна використовувати для тестування координаційних здібностей літніх людей?
a. Ловетта
b. Френчай
*c. Тінетті
d. Мотрісіті
e. Флосінга

11. Під час роботи з пацієнтом із контрактурою в колінному суглобі відзначається патологічне кінцеве відчуття "пружинний блок". Які відчуття виникають у пацієнта?
a. М'яз рефлекторно зупиняє рух через сильний біль
b. Подібне до нормального, але виникає раніше
*c. Виникає ефект віддачі при найбільшій амплітуді
d. Подібне до нормального відчуття розтягнення м'яких тканин, проте виникає значно раніше, відчуття віддачі відсутнє
e. Відсутність механічної протидії, проте рух зупиняється через сильний біль

12. Що не належить до виконавчих моделей у контексті ерготерапії?
a. Ритуали
b. Звички
c. Ролі
d. Рутини
*e. Активності повсякденного життя

13. Пацієнт віком 22 роки, який знаходиться в лікарні під спостереженням у зв'язку із ризиком суїциду, здається веселим, оскільки виписується. Що з нижченаведеного, ймовірно, відбувається?
a. Пацієнт передбачає, що зміна обстановки може бути для нього корисною
b. Пацієнт схвильований та радий бути знову в колі сім'ї
c. Пацієнт радіє, що зможе припинити прийом ліків за межами лікарні
*d. Його суїцидальний план прогресував
e. Пацієнт задоволений, що йому не треба буде знову спілкуватися з медичними працівниками

14. Дайте визначення терміна "апоптоз" в контексті теорій старіння.
a. Процес згасання енергії в організмі
b. Процес погіршення функцій та систем організму
c. Процес поступового знищення здорових клітин організму
*d. Процес запрограмованої загибелі клітин
e. Процес заміщення здорових клітин на погані

15. Трирічна дитина із церебральним паралічем має труднощі зі споживанням їжі. Для побудови плану терапії потрібно визначити рівень навичок. За допомогою якого інструмента оцінювання ерготерапевт має змогу чітко визначити рівень умінь споживання?
a. Сенсорного профілю
b. Питальника визначення дитячої інвалідності
c. Оцінки рівня розвитку дітей
*d. Системи класифікації спроможності вживання їжі та рідини
e. Педіатричного опитувальника якості життя

16. Ерготерапевт під час спілкування з пацієнтом після гострого порушення мозкового кровообігу вбачає потребу у проведені обстеження активності повсякденного життя пацієнта. Який інструмент оцінювання, ймовірно, вибере ерготерапевт?
a. Тест Альберта
b. Індекс Мотрісіті
c. Шкалу Френчай
*d. Індекс Бартела
e. Шкалу Ашфорта

17. Під час обстеження чоловіка після перенесеного ГПМК виявилося, що в нього слабкість у верхній та нижній кінцівках з правого боку. Який тип ослаблення м'язів наявний у цього пацієнта?
a. Геміплегія
b. Тетрапарез
c. Парапарез
*d. Геміпарез
e. Параплегія

18. Пацієнт хворіє на синдром Гійєна-Барре з повним паралічем м'язів тіла. Яку тактику в роботі з цим пацієнтом потрібно застосувати першочергово?
*a. Збільшення пасивного діапазону рухів, позиціонування та ортезування
b. Рівновага та вправи на загальне зміцнення
c. Тренування навичок АDL (активності повсякденного життя)
d. Заняття для зміцнення м'язів кисті руки
e. Заняття для зміцнення м'язів

19. Які загальні напрями роботи з пацієнтом із спинномозковою травмою на рівні С6 ASIA A?
*a. Сприяння формуванню тенодезного захвату, уникаючи надмірного розгинання кисті та пальців, підбір адаптивних засобів
b. Навчання вертикальним переміщенням (підлога-візок)
c. Втручання, направлені на відновлення ковтання
d. Розвиток тонких маніпуляцій, що потребують розвиненої дрібної моторики, іммобілізація вирівняних пальців
e. Підбір милиць для навчання користуватися ними

20. Чоловік навчається підніматися східцями після перенесеного ГПМК. Яку ногу пацієнту потрібно першою ставити на сходинку?
a. Протилежну тій, що ставиться першою під час спуску
*b. Непаретичну
c. Ту саму, що і під час спуску
d. Паретичну
e. Немає різниці

21. Жінка віком 63 роки хворіє на морбідне ожиріння і два дні тому перенесла операцію шлункового шунтування. Перебуває у відділенні інтенсивної терапії через перфорацію кишечника. Під час зміни положення тіла пацієнтка впала з ліжка на підлогу. Після цього вона почала відмовлятися від мобілізації. У пацієнтки підвищений ризик захворіти на аспіраційну пневмонію. Що повинен зробити ерготерапевт прешочергово, щоб попередити акт аспірації?
a. Забезпечити пацієнтку адаптованим посудом
*b. Підняти узголів'я та підніжжя ліжка
c. Забезпечити пацієнтку протертою їжею
d. Заохочувати пацієнтку часто кашляти
e. Оцінити ковтання

22. Який основний м'яз відповідає за рух розгинання в колінному суглобі?
a. Двоголовий м'яз стегна
*b. Чотириголовий м'яз стегна
c. Передній великогомілковий м'яз
d. Клубово-поперековий м'яз
e. Півсухожилковий м'яз

23. Яке положення гомілковостопного суглоба повинна забезпечувати статична шина, що накладається після опіків?
a. 30^o плантарної флексії
b. 20^o дорсальної флексії
*c. Нейтральне положення 90^o
d. 20^o інверсії
e. 20^o еверсії

24. Який вид діяльності не належить до інструментальних активностей повсякденного життя?
a. Прибирання
*b. Споживання їжі
c. Здійснення покупок
d. Приготування їжі
e. Користування транспортом

25. Якому діапазону відповідає задовільна адаптація за шкалою самооцінки побутових можливостей повсякденного життя Мертон і Саттон?
a. Від 20 до 40 балів
b. Від 10 до 25 балів
c. Від 46 до 55 балів
*d. Від 30 до 45 балів
e. Від 50 до 65 балів

26. Пацієнт скаржиться на труднощі в користуванні мобільним телефоном, зазначає, що не бачить ліву нижню частину екрана. Яке функціональне порушення спостерігається в пацієнта?
*a. Квадрантопсія
b. Неглект
c. Квадроплегія
d. Атаксія
e. Геміанопсія

27. Тримісячна дитина має вроджену правобічну кривошию. Оберіть положення для позиціонування, які сприятимуть корекції асиметричної пози та постави.
a. Положення лежачи на спині та сидячи під прямим кутом
*b. Положення лежачи на животі та на правому боці
c. -
d. Положення лежачи на животі та на лівому боці
e. Положення лежачи на животі та на спині

28. Яка з нижченаведених відповідей найбільш вдало демонструє навички активного слухання на фразу клієнта "Я дуже злюсь через те, що лікарня так далеко, і я не можу туди легко доїхати"?
*a. Ви відчуваєте злість, тому що вам важко дістатися лікарні, оскільки вона далеко. Це правда?
b. Чи є поруч люди, які могли би вам допомогти дістатися лікарні?
c. -
d. Я відчуваю, ви дуже стурбовані, що не можете доїхати до лікарні
e. Скільки часу у вас займає дорога до лікарі?

29. Пацієнт після перенесеного ГПМК повідомляє ерготерапевту, що не впізнає своїх рідних та знайомих. Яке порушення спостерігається в пацієнта?
a. Агнозія
b. Неглект
c. Ністагм
*d. Прозопагнозія
e. Апраксія

30. Яка мета аналізу виконання заняттєвої активності?
a. Дізнатися, як пацієнт виконує заняття
*b. Зрозуміти якомога більше про те, які заняття пацієнт може, хоче або повинен виконувати; виявити перешкоди на рівні особи, середовища та заняття; визначити, що потрібно для залучення у виконання активності
c. Продемонструвати родичам пацієнта, що він може бути незалежним у виконанні занять
d. Зрозуміти, чи вдасться пацієнту виконати заняття
e. Зрозуміти, якому заняттю пацієнт надає перевагу

31. Які параметри необхідно виміряти для коректного вибору крісла колісного?
a. Довжина ніг і довжина тулуба
*b. Ширина, глибина та висота сидіння, довжина ніг, висота передпліч і висота спинки
c. Маса тіла, довжина передпліччя, довжина гомілки, довжина тулуба
d. Ширина, глибина та висота сидіння, маса тіла
e. Маса та довжина тіла

32. Десятирічна дитина скаржиться на біль у спині та швидку втомлюваність. Діагностовано сколіотичну поставу. Який вид лікувального масажу потрібно призначити та яку кількість процедур передбачити?
*a. Класичний, 10-15
b. Сегментарно-рефлекторний, 10-12
c. Періостальний, 5-10
d. Сполучнотканинний, 20-25
e. Точковий, 10-15

33. Недоношена дитина перебуває у відділені інтенсивної терапії. Через м'язову слабкість відсутні антигравітаційні довільні рухи верхніми кінцівками. Позиціонування в якому положенні сприятиме функціональним рухам "з рук у рот"?
*a. Лежачи на боці
b. Лежачи на животі
c. -
d. Напівлежачи на спині
e. Лежачи на спині

34. Чоловік віком 65 років впав на кисть та отримав перелом зап'ястка в типовому місці. Накладено гіпс на чотири тижні. Після зняття гіпсу спостерігаються м'язові контрактури, набряк і біль. Запит пацієнта - відновити здатність писати та друкувати на комп'ютері. Яку короткострокову ціль поставить ерготерапевт?
a. -
b. Через 2 тижні пацієнт навчиться тримати в руці ручку, столові прибори тощо
*c. Через 2 тижні пацієнт, використовуючи адаптивне обладнання та ручку, за 5 хв самостійно напише номер телефону та своє ім'я
d. Через 2 тижні збільшиться пасивна амплітуда рухів у променево-зап'ястковому суглобі та суглобах кисті
e. Через 2 тижні пацієнт повністю повернеться до виконання робочих завдань

35. Вкажіть рівні незалежності в контексті ерготерапії.
a. Самостійний у виконанні занять та несамостійний у виконанні занять
b. Незалежний та залежний
*c. Незалежний, під наглядом, з мінімальною допомогою, з середньою допомогою, із максимальною допомогою, залежний
d. Незалежний, такий, що потребує допомоги, та залежний
e. Незалежний, такий, що потребує допомоги чи нагадування, та залежний

36. Працюючи з чоловіком віком 40 років, який має порушення процесуальних навичок, ерготерапевт застосовує модель заняттєвої активності людини. Його метою є покращення виконавчих моделей для успішної заняттєвої участі пацієнта. З анамнезу відомо, що чоловік переніс ЧМТ (черепно-мозкову травму). Яке завдання під час реабілітаційної сесії якнайкраще відповідає поставленим цілям ерготерапевта?
a. Написання списку для здійснення покупок
*b. Організація списку щоденних завдань
c. Заповнення чеклисту інтересів
d. Приготування простої страви
e. Виконання будь-якої активності повсякденного життя

37. Які втручання найдоречніше проводити ерготерапевту дитині, у якої присутня гравітаційна невпевненість, з метою підвищення толерантності до рухової активності та зменшення страху?
a. Активність, яка вимагає стабільного поля зору під час руху (наприклад, кидання в ціль під час руху)
b. Активність, яка вимагає чергування рухових патернів (наприклад, перетягування канату)
*c. Лінійні, вертикальні рухи (наприклад, батут), гойдання на низько підвішених гойдалках з двома точками кріплення
d. Мінімізувати вестибулярні стимуляції
e. Активність, яка вимагає використання симетричних рухових патернів (наприклад, гра в м'яч обома руками)

38. Пацієнт віком 20 років з діагнозом: травма спинного мозку, неврологічний рівень C_6, ASIA A) Після травми минув один місяць. Під час заняття в ліжку в положенні лежачи виникли такі симптоми: головний біль, раптове збільшення артеріального тиску на 30 мм рт. ст., потовиділення вище рівня ураження. Яку допомогу потрібно швидко надати пацієнту?
a. Покласти та підняти ноги вище рівня тулуба
*b. Посадити та опустити ноги
c. Посадити та підняти ноги під кутом більше ніж 90^o
d. Перевернути на правий бік і зігнути ноги в колінах
e. Покласти з прямими ногами

39. Пацієнт віком 64 роки з третьою стадією хвороби Паркінсона скаржиться на зміну швидкості ходьби (стала повільнішою). Під час зміни напрямку та піднімання сходами періодично відзначається втрата постурального контролю протягом 3-5 секунд у вигляді стартових затримок і короткочасних зупинок, щоб не впасти. Який тест потрібно використати для оцінки функціональної мобільності цього пацієнта?
a. "Швидких поворотів" з обліком часу
b. "Ходьба на 10 метрів" з обліком часу
*c. "Оцінка часу підйому і ходьби" з обліком часу
d. "Ходьба на 6 метрів" з обліком часу
e. "П'яти присідань" з обліком часу

40. Чоловік віком 90 років має остеоартрит правого колінного суглоба. Відчуває труднощі з пересуванням та самообслуговуванням. Ерготерапевт вважає, що пацієнт потребує спеціального обладнання, яке сприятиме підвищенню його безпеки, однак чоловік від усього відмовляється. Які дії ерготерапевта є першочерговими?
a. Обговорити з дружиною пацієнта рекомендоване обладнання
b. Продовжувати переконувати пацієнта в необхідності обладнання
c. Знайти можливість для пацієнта придбати рекомендоване обладнання зі знижкою
d. Надати рекомендоване обладнання у тимчасове безкоштовне користування
*e. Задокументувати відмову пацієнта від обладнання

41. Що означає оцінка 35 балів за шкалою самооцінки побутових можливостей повсякденного життя Мертон і Саттон?
a. Достатню побутову адаптацію
b. Повну побутову адаптацію
*c. Задовільну побутову адаптацію
d. Мінімальну побутову адаптацію
e. Відсутність побутової адаптації

42. Який рух потрібно зробити, для перевірки спастичності м'язів задньої групи стегна (hamstring muscles group)?
a. Повільне розгинання гомілки
b. Швидке розгинання гомілки
*c. Швидке згинання гомілки
d. Повільне розгинання стегна
e. Швидке розгинання стегна

43. Для діагностики якого захворювання використовують метод ультразвукової денситометрії?
a. Коксартрозу
b. Спондильозу
*c. Остеопорозу
d. Остеохондрозу
e. Сколіозу

44. Який ортез рекомендовано у разі невропатії серединного нерва?
*a. Ортез стабілізації великого пальця для виведення його в положення хапання
b. Статичний ортез на IV та V пальці для уникнення перерозгинання в метакарпофалангових суглобах
c. Статичний ліктьовий ортез для уникнення флексії
d. Ортез на липучках для фаланг двох пальців
e. Статичний ортез на променево-зап’ястковий суглоб

45. Яка терапія найефективніша для поліпшення функції верхніх кінцівок у перші чотири тижні після інсульту за наявності позитивного прогнозу відновлення?
*a. Модифікована, індукована обмеженням рухова терапія та терапія, орієнтована на завдання
b. Дзеркальна терапія та десенситизація
c. Бобат-терапія та терапія, орієнтована на завдання
d. Бобат-терапія та індукована обмеженням рухова терапія
e. Десенситизація та індукована обмеженням рухова терапія

46. Якою має бути висота ручки чотириопорної палиці для особи після перенесення ГПМК?
a. На висоті кінчиків пальців
b. На висоті ліктя
*c. На висоті згину зап'ястка
d. На висоті середини передпліччя
e. На висоті 1/3 передпліччя

47. До ерготерапевта звернулася сім'я п'ятирічного хлопчика з такими поведінковими розладами: вибірковість у їжі й тактильна надчутливість. Який метод ерготерапевтичного оцінювання найдоцільніший для розуміння причини заняттєвих проблем?
a. Тестування великих моторних функцій
b. Опитувальник якості життя
c. Заняттєвий аналіз
d. Анкетування
*e. Сенсорний профіль

48. У пацієнта після перенесеного ГПМК під час оцінки дрібної моторики спостерігається використання компенсаторних рухів ліктем при спробах посунути запропоновані предмети. Який тип хапання спостерігається у пацієнта?
a. Третинний
b. Первинний
*c. Вторинний
d. Третинний неповний
e. Неповний

49. Пацієнтка хворіє на розсіяний склероз впродовж 7 років. Вона скаржиться, що їй складно організувати свою повсякденну активність і вона дедалі більше залежить від допомоги чоловіка в усіх справах повсякденного життя. Який метод необхідно застосувати для оцінювання виконавчих навичок пацієнтки?
*a. Оцінювання рухових та процесуальних навичок AMPS (Assessment of Motor and Process Skills)
b. Монреальське когнітивне оцінювання MoCA (Montreal Cognitive Assessment)
c. Канадська оцінка виконання занять СОРМ (Canadian Occupational Performance Measure)
d. Оцінка функціональної самостійності FIM (Functional Independence Measure)
e. MiniCog Test

50. Під час тестування чоловіка віком 80 років виявлено: пацієнту складно сконцентруватися та зрозуміти поточну ситуацію, наявні проблеми з пам'яттю та іншими когнітивними здібностями. Для якого патологічного стану характерна така клінічна картина?
a. Депривації
b. Деадаптації
c. Гострого порушення мозкового кровообігу
d. Хвороби Паркінсона
*e. Деменції

51. Чоловікові віком 28 років з переломом плечової кістки встановлено пластину для остеосинтезу. З ерготерапевтом почав працювати через місяць після операції. Його запит: водити авто, грати на гітарі, друкувати на ноутбуці. Яке оцінювання потрібно застосувати, щоб зрозуміти пріоритетну ціль для пацієнта?
a. Оцінювання інструментальної повсякденної активності
b. Шкала функціональної незалежності (FIM)
c. Оцінка спроможності верхньої кінцівки DASH
d. Шкала Бартела
*e. Канадська оцінка виконання заняттєвої активності та участі

52. Яка з нижченаведених характеристик не належить до SMART-цілей, що визначаються для пацієнта?
a. Вимірювана
b. Обмежена в часі
c. Специфічна
d. Реалістична
*e. Соціальна

53. Жінка звернулась до ерготерапевта через 6 місяців після інсульту. Який метод оцінювання найкраще застосувати для визначення бачення пацієнтки власної можливості функціонального використання кисті та руки?
a. Тест функціонування Джебсона-Тейлора
b. Модифіковану шкалу Ашфорта
c. Шкалу Фуґл-Мейера
d. -
*e. Опитувальник DASH - Disability of Arm Shoulder and Hand

54. Яке положення кисті та пальців повинен забезпечувати статичний ортез на долонну сторону кисті та передпліччя, що накладається після опіків?
a. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
b. 5^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
c. 30^o екстензії кисті, 0^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений
d. 0^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець приведений
*e. 30^o екстензії кисті, 90^o флексії метакарпофалангових суглобів ІІ-V пальців, міжфалангові суглоби в положенні екстензії, великий палець відведений

55. Що з нижченаведеного належить до контекстуальних компонентів гри, які сприяють грайливості і допомагають ерготерапевту налагодити гармонійну терапію з дитиною?
a. Свобода вибору, дорослі, які не є нав'язливими чи директивними, безпечна та комфортна атмосфера, повний контроль ситуації дитиною
*b. Свобода вибору, дорослі, які не є нав'язливими чи директивними, безпечна та комфортна атмосфера, планування, що дозволяє уникнути періоду втоми
c. Безпечна та комфортна атмосфера, знайомі однолітки, знайоме середовище, присутність батьків
d. Свобода вибору, дорослі, які не є нав'язливими чи директивними, безпечна та комфортна атмосфера, гаджети
e. Свобода вибору, безпечна та комфортна атмосфера, знайомі однолітки, знайоме середовище, знайома гра

56. Чоловік віком 71 рік був шпиталізований з приводу гострої пневмонії та хронічного обструктивного захворювання легень (ХОЗЛ). Пересувається самостійно. Проживає з дружиною у фізично доступному одноповерховому будинку. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Яку діяльність було б найважливіше виконувати пацієнтові?
a. Керування автомобілем
b. Оплата рахунків
*c. Купання у ванній
d. Туалет
e. Гоління

57. Ерготерапевт оглядає пацієнта віком 65 років з черепно-мозковою травмою для оцінки його активності та здатності до самообслуговування. Ерготерапевт просить приготувати просту гарячу їжу. Пацієнт відповідає, що зазвичай не готує їжу вдома. Яка тактика ерготерапевта в цьому разі?
a. Інформувати пацієнта про характер його травми та можливі наслідки
b. Призначити особу, яка піклуватиметься про пацієнта
c. Інформувати пацієнта про важливість виконання цього заняття для якісної оцінки функціональних можливостей
d. Попросити пацієнта докласти зусиль для виконання цього заняття
*e. Запитати у пацієнта, чим він хоче займатися

58. Дитина віком 14 років перебуває на диспансерному обліку у зв'язку з виразковою хворобою шлунка. Щороку проходить санаторно-курортне лікування в спеціалізованих стаціонарних закладах з використанням бальнеотерапії, ЛФК, фізіотерапевтичної апаратури. Які мінеральні води потрібно призначити для перорального застосування?
a. Сульфатно-магнієві в холодному вигляді
b. Хлоридно-натрієві в теплому вигляді
c. Гідрокарбонатні в холодному вигляді
d. Хлоридно-натрієві в холодному вигляді
*e. Гідрокарбонатні в теплому вигляді

59. Жінці віком 42 роки діагностовано адгезивний капсуліт плеча. Пацієнтка скаржиться на сильний біль, обмеження активної та пасивної амплітуди рухів, набряк. Працює пекарем та хоче повернутися до роботи. Яке оцінювання потрібно провести пацієнтці?
*a. Шкала DASH, специфічні тести для плеча, візуально-аналогова шкала, сантиметрова стрічка для перевірки наявності набряку, тест "Box and blocks", гоніометрія, СОМР
b. Тест "Box and blocks", шкала DASH, специфічні тести для плеча, візуально-аналогова шкала
c. Тест "Box and blocks»", ММТ, специфічні тести для плеча, гоніометрія
d. ММТ, гоніометрія, наявність набряку, СОМР
e. Тест "Box and blocks", шкала DASH, специфічні тести для плеча, гоніометрія

60. Чоловік отримав спінальну травму, перебуває у відділенні нейрореабілітації та вчиться вдягатися. Йому ніяк не вдається зробити це самостійно. Він швидко втомлюється та втрачає мотивацію повертатися до заняття. Який підхід може виявитися правильним, щоб він зміг виконати це заняття самостійно?
a. Підказки
b. Складання алгоритму дій та слідування йому
*c. Градуювання
d. Допомога сторонньої особи
e. Він не зможе сам виконувати це заняття, тому треба призначити особу, яка весь час буде піклуватися про нього

61. Пацієнт має підвищений тонус у правій верхній кінцівці дистальніше ліктя внаслідок інсульту. Ерготерапевт позиціонує пацієнта в положенні лежачи на правому боці. Яка основна перевага цього положення тіла?
*a. Сприяння зменшенню спастичності
b. Сприяння активному використанню протилежної частини тіла
c. Сприяння комфортному положенню тіла пацієнта
d. Сприяння безпечному переміщенню в ліжку
e. Сприяння виконанню активностей повсякденного життя

62. Де має знаходитися терапевт для страхування пацієнта з правостороннім геміпарезом під час піднімання сходами?
a. Праворуч від пацієнта, стоячи на сходинку вище від пацієнта
b. Ліворуч від пацієнта, стоячи на сходинку нижче від пацієнта
c. Ліворуч від пацієнта, стоячи на сходинку вище від пацієнта
*d. Праворуч від пацієнта, стоячи на сходинку нижче від пацієнта
e. Праворуч від пацієнта, стоячи перед пацієнтом

63. Які з нижченаведених визначень не належать до підрозділів МКФ?
a. Реадаптація і участь
*b. Інвалідність і реадаптація
c. Структура і функція
d. Активність і участь
e. Фактори навколишнього середовища

64. Пацієнт після перенесеного ГПМК не здатен до функціонального використання правої верхньої кінцівки. Яке втручання є першочерговим у гострому періоді реабілітації?
a. Перенесення ваги на уражену кінцівку з дотягуванням протилежною верхньою кінцівкою під час функціональних завдань
b. Використання ураженої кінцівки для підтримки вертикальної постави під час виконання ADL (активностей повсякденного життя)
*c. Навчання технікам захисту ураженого плеча
d. Використання ортеза для ефективнішого виконання ADL (активностей повсякденного життя)
e. Використання ураженої верхньої кінцівки для прасування сорочки

65. За допомогою якої шкали оцінюють морфологічну та функціональну незрілість організму, його органів і систем у недоношених дітей?
a. Бартел
b. Апгар
c. MoCA
d. FIM
*e. Баллард

66. Який показник входить до компоненту "функції" за міжнародною класифікацією функціонування (МКФ)?
a. Догляд за квітами
*b. Гнучкість
c. Прогулянка з онуками
d. Робота
e. Спускання східцями

67. Майже дворічна дитина з геміпарезом мотивована до самостійного вживання "пальчикової їжі". Під час заняття реабілітації ерготерапевт пропонує родзинки, які дитина піднімає неураженою кінцівкою. Який тип хапання демонструє дитина?
*a. Латеральне
b. Пінцетне
c. Пучкою
d. Сферичне
e. Нігтьове

68. У пацієнтки віком 63 роки з паркінсонізмом під час наближення ручки до аркуша з'являється сильне тремтіння рук. Які рекомендації може надати ерготерапевт у цьому разі?
a. Вибір тонких ручок для письма
b. Класти аркуш на м'яку поверхню
c. Використовувати контрастні кольори ручки та аркуша
*d. Належне освітлення, обтяжувачі на ручки та олівці
e. Користування електронними приладами для написання листів або стороння допомога

69. Які адаптивні засоби потенційно можуть бути рекомендовані для пацієнта з хворобою Альцгеймера?
a. Засоби для мобільності - милиці та ходунки
*b. Органайзери для медикаментів, прилади для нагадування (звукові та світлові), календар подій та графік дня
c. Засоби для користування у ванній кімнаті та для одягання з подовженими ручками
d. Обтяжувачі на столові прибори та засоби для хобі (ручки, олівці тощо)
e. Адаптовані столові прибори - виделки та ложки з товстими ручками, адаптована дошка для нарізання

70. У чоловіка віком 88 років встановлено діагноз: застійна серцева недостатність і двосторонній остеоартрит коліних суглобів. Він використовує тростину під час прогулянок по вулиці та відчуває труднощі з пересуванням і зниження витривалості. Який мобільний пристрій найкраще підходить для вирішення проблеми пересування пацієнта по вулиці?
a. Крокувальні ходунки
*b. Колісні ходунки із сидінням
c. Ще одна тростина
d. Крісло колісне з електричним приводом
e. Крісло колісне з ручним керуванням

71. Під час роботи з пацієнтом із контрактурою в ліктьовому суглобі відзначається патологічне кінцеве відчуття "спазму м'яза". Які симптоми спостерігаються у пацієнта?
a. Виникає ефект віддачі при найбільшій амплітуді
b. Подібне до нормального відчуття розтягнення м'яких тканин, але виникає значно раніше, відчуття віддачі відсутнє
c. Подібне до нормального, але виникає раніше
*d. М'яз рефлекторно зупиняє рух через сильний біль
e. Відсутність механічної протидії, але рух зупиняється через сильний біль

72. Яка послідовність спускання сходами з двома милицями після операційного втручання на нижній кінцівці?
a. Неоперована кінцівка, прооперована кінцівка, милиці
b. Милиці, неоперована кінцівка, прооперована кінцівка
c. Неоперована кінцівка, милиці, прооперована кінцівка
d. Прооперована кінцівка, неоперована кінцівка, милиці
*e. Милиці, прооперована кінцівка, неоперована кінцівка

73. У пацієнтки діагностовано синдром Броуна-Секара. Яке порушення буде виявлено ерготерапевтом під час первинного оцінювання?
a. Параліч та біль
b. Параліч і повна втрата відчуття болю, температури та дотику нижче від рівня ураження
c. Параліч і часткова втрата відчуття болю, температури та дотику вище від рівня ураження
*d. Руховий параліч і втрата пропріоцепції на іпсилатеральній стороні та втрата відчуття болю, температури і дотику на контрлатеральній стороні нижче від рівня ураження
e. Руховий параліч і втрата пропріоцепції на контралатеральній стороні та втрата відчуття болю, температури і дотику на іпсилатеральній стороні нижче від рівня ураження

74. Які відкриті питання можуть застосовуватися ерготерапевтом під час інтерв'ю?
a. Питання для пошуку варіантів правильної відповіді, питання, які передбачають єдину правильну відповідь
b. Питання на пошук причин проблем пацієнта, питання, які вже мають відповідь, питання, які не передбачають різних тлумачень
c. Питання, з якими погоджується пацієнт, питання, які не містять протиріч, питання, у змісті якого вже міститься відповідь
*d. Уточнювальні питання, питання зондування, питання для вирішення
e. Питання для покращення розуміння, питання з відповіддю, питання "так" і "ні"

75. Відповідно до запита пацієнта встановлено ціль ерготерапії: "Через 2 тижні пацієнт самостійно годуватиме та купатиме свою кішку". На яку складову частину заняттєвої активності спрямовано ціль?
a. Відпочинок
b. Продуктивну діяльність
*c. Інструментальну активність повсякденного життя
d. Активність повсякденного життя
e. Дозвілля

76. Чоловік віком 42 роки перебуває в лікарні після ампутації лівої нижньої кінцівки вище коліна. Пацієнт живе один у квартирі на першому поверсі, до якої можна потрапити бетонним безрейковим пандусом, побудованим зі співвідношенням висоти до довжини 1:6. Результати первинної ерготерапевтичної оцінки вказують на зниження чутливості в правій стопі, наявність великої ділянки почервоніння на куприку, самостійний динамічний баланс у сидінні, функціональну силу верхніх кінцівок і погану статичну рівновагу стоячи. Який мобільний пристрій найкраще підходить для пацієнта?
a. Милиці з підлокітниками
*b. Крісло колісне з електричним приводом
c. Крокувальні ходунки
d. Крісло колісне з ручним керуванням
e. Баріатричні ходунки із сидінням

77. Щоб вибрати тест для обстеження пацієнта, необхідно спиратися на основні вимоги до використання тесту. Яка ключова вимога для використання тесту в неврології?
a. Ергономічність
b. Типовість
c. Доцільність
*d. Валідність
e. Ефективність

78. Який допоміжний засіб не потребують пацієнти з бічним аміотрофічним склерозом у паліативному періоді?
*a. Слуховий апарат
b. Окуляри
c. Крісло колісне на електричному приводі
d. Засіб альтернативної та допоміжної комунікації
e. Апарат штучної вентиляції легень

79. Шестирічна дитина має геміпарез з лівого боку. Когнітивний стан збережений. Не залучає ліву верхню кінцівку в побуті та під час гри. Яка терапія є провідною під час занять з ерготерапевтом для вирішення проблеми?
a. Войта-терапія
b. Дзеркальна терапія
c. Бобат-терапія
d. Сенсорна інтеграція
*e. Індукована обмеженням рухова терапія

80. За яких станів дітям рекомендоване застосування перлинних ванн та яка кількість процедур передбачена?
a. Захворювання шкіри, 11 процедур
b. Травми опорно-рухового апарату, 8 процедур
c. Хвороби травної системи, 12 процедур
*d. Функціональні розлади нервової системи, 10 процедур
e. Захворювання сечовидільної системи, 9 процедур

81. Хлопець віком 18 років отримав травму голови. У нього спостерігається сильне порушення координації, але він хоче самостійно їсти. Однак коли він їсть самостійно, дуже брудниться, і батько наполягає на тому, щоб його годували. Яка ваша подальша тактика?
*a. Дослухаєтеся до пацієнта та його потреб
b. Проведете навчання з використанням пластикових предметів
c. Послухаєте батька, бо він - єдиний доглядальник за сином
d. Порадите батьку знайти особу, яка би могла годувати хлопця
e. Поясните хлопцю, що він не зможе самостійно це робити, і батько не проти йому допомагати

82. Що враховує ерготерапевт під час планування втручання, коли аналізує особистісно та духовно важливі для пацієнта дії/серії дій, що виконуються пацієнтом у певній послідовності, у зручний для нього час, спосіб і манеру?
a. Звички
b. Рутини
c. Ролі
d. Уміння та навички соціальної взаємодії
*e. Ритуали

83. Чоловік віком 71 рік шпиталізований з приводу пневмонії та хронічного обструктивного захворювання легень (ХОЗЛ). Він пересувається самостійно. За всі інструментальні активності повсякденного життя відповідає його дружина. Пацієнт не демонструє порушень когнітивної функції. Він працював столяром і як хобі продовжує виготовляти меблі. Яку рекомендацію насамперед потрібно дати пацієнту щодо продовження столярної справи?
a. Використовувати легші інструменти
b. Сидіти на високому табуреті
c. Продовжувати цю діяльність не можна з таким діагнозом
d. Працювати вранці
*e. Вдягати маску

84. Що належить до компонента "участь" за міжнародною класифікацією функціонування (МКФ)?
a. Гнучкість
b. Хода
*c. Прогулянка з онуками
d. Витривалість
e. Сила

85. Що означає термін "ейджизм" у контексті ерготерапії?
a. Підхід, спрямований на пропаганду здорового способу життя серед людей похилого віку
*b. Форма упередженого ставлення, що ґрунтується на загальних припущеннях, стереотипах про старих людей
c. Що людині мінімум 65 років
d. Категорія людей похилого та старечого віку
e. Категорія людей похилого віку

86. Ерготерапевт проводить скринінгове оцінювання пацієнта, якому нещодавно наклали гіпс на ліву верхню кінцівку. Яка з нижченаведених ситуацій має його найбільше насторожити?
a. Роздратування щодо неможливості нормального миття
*b. Скарга на біль у лівому передпліччі
c. Скарга на свербіж лівої руки
d. Скарга на прояви артриту у зап'ястях під час спирання на милиці
e. Зауваження про недотримання рекомендацій лікаря щодо тримання руки у піднятому положенні

87. Яка оцінка призначена для забезпечення базового вимірювання перцептивних, моторних і когнітивних втручань для дітей?
a. Тест Бруінінкса-Осерецького
b. Тест Бірі-Буктениці
*c. Когнітивне тестування для дітей (DOTCA-Ch)
d. Сенсорний профіль
e. Шкала розвитку моторики Пібоді II (PDMS-2)

88. Укажіть специфічну шкалу, яку використовують для оцінки якості життя після інсульту.
a. Європейську шкалу інсульту
b. Ноттінгемський профіль здоров'я
c. Шкалу профілю впливу хвороби
*d. Шкалу впливу інсульту
e. Шкалу інсульту Національного інституту здоров'я

89. Чоловік після перенесеної черепно-мозкової травми під час первинного огляду ерготерапевта був наляканий, не розумів, що терапевт намагається допомогти. Реагував різко на навколишні стимули, але поводився стримано, боячись нашкодити собі. Зосереджувався на фізіологічних потребах (зокрема візит до туалету), одягнув кофтину з допомогою та за вказівками дружини. На якому рівні когнітивного функціонування шкали Ранчо перебував чоловік?
a. 7
*b. 4
c. 6
d. 1
e. 9

90. Чоловіку віком 27 років діагностовано тендопатію ротаторної манжети плеча. Усі фізіологічні рухи збережені. Силові показники за ММТ становлять 4/5. Набряку немає. Результати тестування спритності та швидкості "Box and blocks" у межах норми. За шкалою DASH функціональна можливість використовувати верхню кінцівку в межах норми, спостерігається лише мінімальний біль. Який вид занять використовуватиме ерготерапевт?
a. Сила
*b. Завдання-орієнтоване тренування
c. Витривалість
d. Тренування на дрібну моторику
e. Гнучкість

91. Який вектор для адаптації процесу навчання, зокрема письма, для дітей із м'язовою дистрофією Дюшена є найкращим?
a. Зміна нахилу столу
b. Заміна ручки на легшу
c. Зміна положення впродовж заняття
d. Перерви під час заняття
*e. Застосування програми голосової активації

92. Яке порушення не характерне для пацієнтів з діагнозом: синдром Гієна-Барре?
a. Неможливість виконання тесту з дев'ятьма кілочками (9-HPT)
b. Низькі показники оцінювання монофіламентами Семмеса-Вайнштейна
c. Відчуття болю у нижніх та верхніх кінцівках
*d. Невиразне мовлення
e. Зниження концентрації уваги

93. Який етап рухового навчання потребує словесних і тактильних сигналів для правильного виконання вправи?
a. Асоціативний
b. Формувальний
*c. Когнітивний
d. Автономний
e. Маніпулятивний

94. Визначте поняття "стандартизований тест" у практиці роботи ерготерапевта.
a. Тест, який виявився оптимальним для оцінювання у випадку, подібному до того, що розглядається зараз
b. -
*c. Тест, який пройшов процес наукового випробування, щоб визначити його валідність та надійність
d. Тест, який має детальну інструкцію для використання
e. Тест, яким часто користуються у певних ситуаціях

95. Яке адаптивне обладнання рекомендоване пацієнту з ампутацією нижньої кінцівки нижче коліна з метою профілактики контрактур у колінному суглобі?
a. Постійне носіння статичного ортеза на колінному суглобі в положенні флексії 90^o
b. Постійне носіння статичного ортеза на колінному суглобі в положенні флексії 30^o
*c. Використання опорної дошки для уникнення флексії в колінному суглобі
d. Постійне носіння статичного ортеза на колінному суглобі в положенні флексії 45^o
e. Постійне носіння статичного ортеза на колінному суглобі в положенні флексії 10^o

96. За допомогою якого методу можна визначити здатність пацієнта модифіковувати ходьбу, пов'язану з рухом голови, когнітивними завданнями, зміною її швидкості чи перешкодами?
*a. Динамічний індекс ходьби
b. Шестихвилинний тест
c. Тест "Встань та йди"
d. Десятиметровий тест ходьби
e. Індекс Мотрісіті

97. Визначте термін "ремінісценція" в ерготерапії.
a. Адаптація середовища, де пацієнт перебуває більшість часу
b. Модифікація важливих для пацієнта активностей повсякденного життя
*c. Акт згадування минулого досвіду, що проводиться з метою викликання спогадів
d. Техніка роботи з пацієнтами, які мають зоровий неглект
e. Навчання пацієнта компенсаторним рухам, які допомагатимуть у виконанні ADL

98. Як називаються заходи, які ерготерапевт проводить з пацієнтом після оцінювання?
a. Вправи
b. Комплекс терапевтичних заходів
c. План дій
d. План заходів
*e. Втручання

99. Жінка віком 66 років перебуває у відділенні інтенсивної терапії після операції на шлунку. Вона має масу тіла 147 кг та вимагає певного методу переміщення, щоб вставати з ліжка. Ерготерапевт не знайомий із цим видом трансферу. Асистент ерготерапевта працює у відділенні два роки і має досвід роботи з клієнтами, які мають ожиріння. Що повинен зробити ерготерапевт у цьому разі?
a. Уповноважити асистента самостійно виконувати трансфер
b. Відмовитися від трансферу пацієнтки через ризик травми
c. Доручити трансфер пацієнтки сестрі медичній, яка працює у відділенні
*d. Попросити асистента ерготерапевта продемонструвати трансфер
e. Виконувати трансфер із використанням техніки, що добре знайома ерготерапевту

100. Який ступінь залежності відображає шкала FIM, якщо пацієнт у домені "самообслуговування" має оцінку меншу ніж 1?
a. Потребує супервізії
b. Мінімальна залежність
*c. Повна залежність
d. Незалежний
e. Максимальна залежність

101. Чотирирічна дитина з атаксією самостійно не п'є з чашки та розливає воду, інколи навіть не доносячи її до рота. Який посуд для пиття необхідно порекомендувати?
a. Склянка без ручок з вирізом для губ
b. Склянка без ручок, у яку вставлена довга соломинка, що має товсті стінки та вузький простір
c. Пляшка із соскою
*d. Чашку з товстими ручками та кришкою, в яку вставлена коротка соломинка, що має товсті стінки та вузький простір
e. Звичайна чашка з довгою соломинкою

102. Які потенційні предиктори відновлення для верхньої кінцівки в осіб з ураженням головного мозку?
a. Відсутність спастичності в перші 72 год
b. Активне згинання кисті та згинання передпліччя в перші 72 год
c. Активне розгинання великого пальця та згинання плеча в перші 48 год
d. Активне згинання пальців у перші 72 год
*e. Активне розгинання великого пальця та відведення плеча в перші 48 год

103. Пацієнт віком 48 років отримав легку черепно-мозкову травму внаслідок дії вибухової хвилі. Заплановані ерготерапевтичні втручання для пацієнта передбачають вправи зі стабілізації погляду з одночасними рухами головою. Яка терапевтична мета застосування цих вправ?
a. Усунення та зменшення інтенсивності головного болю
*b. Компенсація та адаптація вестибулярної функції
c. Відновлення та покращення рухливості шийного відділу хребта
d. Підтримка та покращення зорово-моторної координації
e. Профілактика та усунення порушень периферичного зору

104. Пацієнт віком 47 років отримав травму під час професійної діяльності. Спостерігається уламковий перелом плечової та променевої кістки. На першу консультацію до ерготерапевта прийшов у гіпсі від дистальних відділів кисті до середини плечової кістки. Яке оцінювання та втручання виконає ерготерапевт у цьому разі?
a. -
b. ММТ, "Box and blocks"; навчання пацієнта виконувати вправи самостійно
c. ММТ, гоніометрія; пасивні вправи
*d. ММТ, гоніометрія, наявність набряку; білатеральні вправи, ізометричні вправи, навчання пацієнта виконувати вправи самостійно
e. ММТ, гоніометрія, "Box and blocks"; пасивні ізометричні вправи

105. Що належить до адаптивних технологій для ADL?
a. Ручка з піни для олівця/ручки, адаптивна дошка для нарізання, тримач для посуду
b. Крісло колісне, милиці, тростини
*c. Стілець для душу, ручка з піни для зубної щітки, тарілка з бортиком, підвищене сидіння для туалету
d. Комунікаційні дошки, спеціальне програмне забезпечення, картки для альтернативної комунікації
e. Ортез відпочинку на кисть, резинка на великий палець

106. Укажіть вихідну позицію при страхуванні пацієнта після перенесеного ГПМК з лівостороннім геміпарезом під час спускання сходами.
a. Попереду та трохи праворуч від пацієнта
b. Позаду та трохи ліворуч від пацієнта
*c. Попереду та трохи ліворуч від пацієнта
d. Позаду пацієнта
e. Позаду та трохи праворуч від пацієнта

107. Який параметр оцінює мануально-м'язове тестування?
a. Витривалість м'язів
b. Чутливість м'язів
c. Діапазон рухів у суглобах
d. Пропріоцепцію
*e. Силу м'язів

108. Який вид середовища оцінює ерготерапевт, коли просить пацієнта розповісти про цінності, звичаї та стандарти поведінки, що він демонструє у громаді, до якої він належить?
a. Навколишнє
*b. Культурне
c. Фізичне
d. Інституційне
e. Соціальне

109. Який вид контролю застосовують для оцінки ефективності проведеного комплексного лікування та його корекції?
a. Тимчасовий
*b. Етапний
c. Одночасний
d. Поєднаний
e. Комплексний

110. Дайте рекомендації щодо пози для сну пацієнту після ендопротезування кульшового суглоба через 1 тиждень після операції.
a. На неоперованому боці з подушкою для відведення між ногами
b. На неоперованому боці без допоміжних пристроїв
c. На спині з подушкою під колінними суглобами
*d. Лежачи на спині з подушкою для відведення між ногами
e. На оперованому боці з подушкою для відведення між ногами

111. Жінка віком 46 років скаржиться на появу хиткості вправо під час ходьби, не може втримати ложку в правій руці (вміст ложки розливається). У пацієнтки змінився почерк - літери стали великими, розмашистими. Під час обстеження виявлено горизонтальний ністагм при погляді вправо. Під час пальце-носової проби спостерігаються кінетичний тремор із амплітудою <5 см у правій руці, знижений м'язовий тонус, гіперметрія правої верхньої та нижньої кінцівок. Під час проби Ромберга виявлено нестійкість із відхиленням вправо та назад. Який синдром порушення координації виявлено у цієї пацієнтки?
*a. Правосторонню мозочкову атаксію
b. Правосторонню сенситивну атаксію
c. Правосторонню лобну атаксію
d. Правосторонню вестибулярну атаксію
e. Правосторонню коркову атаксію

112. Пацієнту після перенесеного ГПМК потрібно обстежити ризик падіння. Який тест буде оптимальним для використання, якщо в доступі є коридор довжиною 5 метрів?
a. Динамічний індекс ходьби
b. Шестихвилинний тест ходьби
c. Тест Френчай
*d. Тест "Встань та йди"
e. Тест 20-ти присідань

113. У дитини з атаксією порушені стабільність, координація та селективність рухів. Що може рекомендувати ерготерапевт для чіткішого сприйняття дитиною сенсорної інформації від свого тіла (положення тіла в просторі)?
a. Брючки для сидіння
*b. Жилет зі свинцевими вставками
c. Корсет із еластичними вставками
d. Ходунки
e. Вертикалізатор

114. Ерготерапевт під час роботи з пацієнтом з агнозією вибрав підхід відновлення. Які завдання потрібно використовувати на заняттях?
a. Використання комп'ютерних програм для дефіцитів поля зору
*b. Розпізнавання та використання предметів у побуті
c. Здатність зосереджуватися на зорових стимулах
d. Здатність розкласти предмети за категоріями
e. Розподіл малюнків за категоріями

115. У п'ятирічної дитини з обтяженим алергологічним анамнезом спостерігається: підвищення температури тіла до 37,8^oC, сухий кашель і задишка з утрудненим видихом. Над легенями вислуховується жорстке дихання з обох боків. Які ліки та в якому дозуванні необхідно застосувати для інгаляційної терапії цієї дитини?
*a. Сальбутамол, 100 мкг
b. Розчин новоіманіну, 5 мл
c. Настій квіток ромашки, 50 мл
d. Розчин натрію гідрокарбонату, 100 мл
e. Олію евкаліптову, 10 крапель

116. Жінка віком 82 роки перебуває на лікуванні в кардіологічному відділенні через перенесений інфаркт міокарда. Пацієнтка повідомляє, що відчуває задишку під час одягання. Яку рекомендацію має надати ерготерапевт?
a. Використовувати гачок для застібання ґудзиків сорочки
b. Використовувати одяг без ґудзиків і застібок
c. Звертатися по допомогу до сестри медичної
*d. Одягаючись, сидіти на краю ліжка
e. Спочатку одягати сорочку на праву верхню кінцівку

117. Скільки існує рівнів залежності за шкалою FIM: критерії функціональної незалежності старих людей?
a. 5
b. 2
*c. 7
d. 3
e. 4

118. У будинку для літніх людей жінці віком 83 роки діагностовано хворобу Альцгеймера. Пацієнтка дезорієнтована в часі та просторі, що погіршує її координацію та рівновагу під час ходьби. Вона не знає, де перебуває та чому, відмовляється користуватися кріслом колісним. Яку з нижченаведених рекомендацій надасть ерготерапевт першочергово?
*a. Рекомендувати членам сім'ї принести родинні фотографії в кімнату пацієнтки
b. Скерувати пацієнтку до психіатра або психотерапевта
c. Рекомендувати членам родини постійно бути поруч із пацієнткою
d. Рекомендувати пацієнтці штовхати крісло колісне перед собою для безпеки
e. Рекомендувати пацієнтці не виходити зі своєї кімнати

119. Що може запропонувати ерготерапевт пацієнту з порушенням розрізнення правої та лівої сторони в контексті виконання ADL та IADL?
*a. Маркування сторін одягу та взуття, використання яскравого браслета чи годинника на руці
b. Використання письмових підказок і покрокових інструкцій
c. Маркування різними кольорами предметів різного призначення
d. Використання допоміжних засобів для одягання - засоби для взування з подовженою ручкою, допоміжний засіб для вдягання шкарпеток та одягу на нижню частину тіла
e. Використання контрастних кольорів у домашньому середовищі

120. Що здійснює ерготерапевт, розбиваючи заняття на складові частини та визначаючи послідовність їх виконання пацієнтом, з урахуванням стабільних і ситуативних складників, які можуть на нього впливати?
a. Градуювання
b. Заняттєву ідентичність
c. Скринінг
*d. Заняттєвий аналіз
e. Заняттєву адаптацію

121. Яка шкала використовується для оцінки індексу активності повсякденного життя?
a. Європейська шкала інсульту
b. Шкала Хачинського
c. Шкала Ашфорта
d. Шкала Баллард
*e. Шкала Бартела

122. Жінка після ендопротезування кульшового суглоба (тиждень після операції) звернулася до ерготерапевта. Її запит стосується правильного положення під час сну. Що може рекомендувати ерготерапевт?
a. Положення під час сну - лежачи на спині, не використовуючи допоміжні засоби, або на оперованому боці з подушкою для відведення з метою уникнення аддукції
b. На оперованому боці з подушкою для відведення між ногами для уникнення внутрішньої ротації та аддукції
*c. На спині, використовуючи подушку між ногами, зі згоди терапевта - на неоперованому боці з подушкою для відведення для уникнення внутрішньої ротації та аддукції
d. Тільки на неоперованому боці без допоміжних засобів
e. Обмежень у положенні під час сну немає

123. Дитина самостійно утримує положення сидячи в стільці, однак під час спроби виконати будь-яку активну дію спостерігається підвищення тонусу м'язів, приведення та внутрішня ротація ніг. Що може порекомендувати ерготерапевт у цьому разі?
a. Корсет із еластичними вставками
b. U-подібну ортопедичну подушку
*c. Брючки для сидіння
d. Циліндр
e. Наплічну хустку

124. Що належить до адаптивних технологій для мобільності?
a. Кошик для ходунків, таця для ходунків, тримач для посуду
b. Комунікаційні дошки, спеціальне програмне забезпечення, картки для альтернативної комунікації
c. Ортез на гомілковостопний суглоб, ортез на колінний суглоб
*d. Крісло колісне, милиці, тростини
e. Стілець для душу, підвищене сидіння для туалету, приліжковий комод з поручнем

125. Якою є залежність пацієнта в активності повсякденного життя за індексом Бартела, якщо цей індекс становить 50 балів?
a. Легка
*b. Виражена
c. Відсутня
d. Помірна
e. Повна

126. Недоношена дитина перебуває у відділенні інтенсивної терапії. Зовнішня шкідлива стимуляція (яскраве світло, гучні сторонні звуки) викликає у дитини стрес. Які з нижченаведених ознак є моторними ознаками стресу у дитини?
a. -
b. Підвищення показників серцево-судинної системи
*c. Гримаса, гіперекстензія кінцівок і тулуба
d. Збільшення частоти дихання та типу дихання
e. Дратівливість або сонливість

127. Визначте поняття "виконання заняття" в ерготерапії.
a. Процес практичного застосування теоретичних знань
b. Залучення до діяльності за допомогою навичок і вмінь
c. Процес, коли завдяки вмінням і певним інструментам людина може створити певну річ
d. Отримання результату від процесу виконання діяльності
*e. Акт реалізації вибраного заняття в результаті динамічної взаємодії між людиною, середовищем та заняттям

128. Ерготерапевт просить пацієнта, який переніс операцію на ротаторній манжеті, дотягнутися до шафи та взяти пластикові окуляри. Яку рамку практики застосовує ерготерапевт у своїй роботі?
*a. Біомеханічну
b. -
c. Реабілітаційну
d. Моторного контролю
e. Компенсаційну

129. На які характеристики ерготерапевт має орієнтуватися, вибираючи взуття для шестирічної дитини з розладами аутистичного спектра?
*a. Реакція дитини під час носіння, легкість взування та знімання взуття, наявність довгої застібки
b. Самостійний вибір дитини, легкість взування та знімання взуття, однотипні матеріали на всіх типах взуття
c. Розрахунок на більший розмір, наявність довгої застібки, наявність шнурівки
d. Самостійний вибір дитини, легкість взування та знімання взуття, наявність довгої застібки, наявність шнурівки
e. Легкість взування та знімання взуття, наявність довгої застібки, наявність шнурівки, ортопедичне взуття

130. Пацієнту віком 35 років встановлено діагноз: травма спинного мозку на рівні Th9-Th10, ASIA C, нижня параплегія. Об'єктивно спостерігається: самостійне присаджування на край ліжка, з незначною допомогою переміщення на приліжкове крісло та приліжковий туалет, самостійне пересування на кріслі колісному, самостійне вдягання одягу на верхню частину тіла, з помірною допомогою - на нижню частину тіла. Із анамнезу відомо, що працював водієм-експедитором, через травму втратив роботу. Одружений, дітей не має. Добре вмотивований. На якій довгостроковій цілі в контексті домена участь (за МКФ) фокусуватиметься кінцевий результат ерготерапії для пацієнта?
a. Навчання самостійному переміщенню на крісло
b. Навчання користуванню туалетом
c. Навчання вдяганню речей на нижню частину тіла
*d. Повернення до роботи або її модифікація
e. Відновлення сили м'язів нижніх кінцівок

131. Які причини можуть спонукати ерготерапевта вибрати для дитини з інвалідністю допоміжні пристрої або технології та навчити дитину використовувати їх?
a. Обмеження функцій опорно-рухового апарату
*b. Порушення, що обмежують здатність дитини брати участь у своїх життєвих ролях
c. Вимоги посадової інструкції ерготерапевта
d. Вимога дитини або її батьків
e. Рекомендація лікаря

132. Чоловіку віком 32 роки діагностовано гостре порушення мозкового кровообігу. Пацієнт перебуває в нестабільному стані у відділенні інтенсивної терапії. Коли потрібно розпочати реабілітаційні заходи з цим пацієнтом?
a. Після переведення пацієнта до палати стаціонару
*b. Одразу після стабілізації стану пацієнта у відділенні інтенсивної терапії
c. Після виписки пацієнта в реабілітаційний центр або відділення
d. У відділенні інтенсивної терапії через 7 днів
e. Одразу після інсульту в нестабільному стані

133. Пацієнтці віком 46 років встановлено діагноз: інфаркт головного мозку з лівобічним геміпарезом. Пацієнтка звертається до ерготерапевта із запитом на покращення можливості виконувати щоденні домашні завдання із залучення лівої руки. Зазначає, що може виконувати завдання, які передбачають відведення руки до рівня плечей, але руки швидко втомлюються. Також хоче покращити активні рухи кисті, адже зараз пацієнтка може брати в руку великі циліндричні предмети, але деколи відчуває неможливість відпустити предмет. Яке доказове втручання для покращення функції лівої руки та активності повсякденного життя є оптимальним для цієї пацієнтки?
*a. Дзеркальна терапія
b. Когнітивно-поведінкова терапія
c. Контекст-орієнтовна терапія
d. Індукована обмеженням рухова терапія
e. Інтенсивне бімануальне тренування

134. Пацієнту встановлено діагноз: слуховий неглект. Яку тактику потрібно застосувати ерготерапевту для підтвердження діагнозу?
a. Попросити пацієнта виконати будь-яку дію
b. Попросити пацієнта скопіювати малюнок годинника
c. Гучно увімкнути музику
*d. По черзі з одного та з іншого боку плескати долонями за спиною в пацієнта
e. Зав'язати очі пацієнту та перевірити його координацію

135. Пацієнт після ГПМК під час обстеження із застосуванням функціональної шкали рівноваги Берга набрав 39 балів. Про що свідчить така кількість балів?
a. Здатність ходити без допоміжних засобів
b. Здатність переміщуватися, високий ризик падіння
c. Незалежність від зовнішньої підтримки, малий ризик падіння
*d. Здатність ходити з допомогою, середній ризик падіння
e. Повністю залежить від крісла колісного, високий ризик падіння

136. Яка навичка не є передумовою навчання самостійного одягання?
a. Достатня амплітуда рухів у суглобах верхніх та нижніх кінцівок
*b. Здатність утримувати рівновагу в положенні стоячи
c. Сила плечового поясу та верхніх кінцівок мінімум 3 бали за ММТ
d. Наявність пальцевого або долонного хапання
e. Здатність утримувати рівновагу в положенні сидячи

137. Жінка віком 90 років скаржиться на зниження пам'яті, що заважає їй у повсякденному житті. Лікар призначив ліки, але пацієнтка забуває їх приймати. Яку рекомендацію може надати ерготерапевт?
a. Просити родичів взяти під контроль процес приймання ліків
*b. Використовувати нагадування, не залежні від соціального середовища - будильники, таймери на побутовій техніці, стікери
c. Звернутися до представників соціальних служб, які будуть приходити та давати їй ліки вчасно
d. Домовитися із сусідкою, щоб вона приходила до жінки та давала їй ліки
e. Тримати ліки поруч із їжею, щоб не забувати їх приймати разом або після їжі

138. Визначте термін "духовність" у контексті ерготерапії.
a. Перелік найважливіших переконань
b. Віра в Бога
c. Ціннісні орієнтири особи
*d. Глибоке переживання значення життя шляхом участі в заняттях, що передбачають реалізацію особистих ідеологій, прагнення знайти відповіді на важливі питання про сенс життя
e. Сім'я, релігія, інтереси та захоплення особи

139. Мати дитини, у якої знижений м'язовий тонус, звернулася до ерготерапевта з проханням зробити для дитини корсет з еластичними вставками для стимуляції сприйняття власного тіла. Які розміри ерготерапевт повинен врахувати?
a. На спині - до верху лопаток, спереду - 3-4 см вище сосків, з боків - 2 см вниз від пахвової западини і вниз до великого вертлюга
b. На спині - до середини лопаток, спереду - 5-6 см нижче сосків, з боків - 2 см вниз від пахвової западини і до великого вертлюга
*c. На спині - до середини лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
d. На спині - від низу лопаток, спереду - 3-4 см вище сосків, з боків - 2 см вниз від пахвової западини і до великого вертлюга, на нижньому краї спереду повинна бути виїмка (приміряти сидячи)
e. На спині - до верху лопаток, спереду - 3-4 см вище сосків, з боків - від пахвової западини і до стегна

140. У чоловіка віком 57 років спостерігаються наслідки ішемічного інсульту з лівостороннім геміпарезом. Під час обстеження виявлено: збіднене мовлення, складно добирає слова, не всі предмети може назвати, однак правильно пояснює їхнє призначення. Читає по складах і розуміє значення лише простих слів, але не всього тексту. Здатність рахувати грубо порушена. На прохання дати праву руку - дезорієнтований. Яке порушення функції мовлення спостерігається у пацієнта?
a. Моторна афазія
b. Сенсорна афазія
*c. Амнестична афазія
d. Тотальна афазія
e. Семантична афазія

141. На розумінні чого зосереджується навичка активного слухання пацієнта ерготерапевтом під час спілкування?
*a. Змісту повідомлення, влучності відображення емоцій і почуттів ерготерапевтом
b. Тривалості спілкування та дотриманні плану розмови ерготерапевтом
c. Проблем постави, міміки та жестів клієнта
d. Вміння перевести розмову в потрібний ерготерапевту напрям
e. Можливості для ерготерапевта поставити відкриті питання

142. Яка загальна тривалість реабілітаційних сесій протягом робочого дня ерготерапевта, що працює на повну ставку, під час надання реабілітаційної допомоги в стаціонарних та/або амбулаторних умовах згідно з чинним законодавством України?
a. Не більше 5 год
b. 8 год
c. Не менше 7 год
d. Не менше 2 год
*e. Не більше 6 год

143. Ерготерапевт під час роботи з пацієнтом із прозопагнозією вчить його асоціювати людину з її характерними рисами (голосом, мімікою, способом ходьби, зростом) та вчить родичів важливості використання голосу, міміки та інших специфічних ознак. Який підхід використовує терапевт?
a. Компенсаторний
b. Навчальний
c. Відновлення
*d. Адаптаційний
e. -

144. Когнітивна реабілітація пацієнтів після черепно-мозкової травми в післягострий період реабілітації передбачає реалізацію алгоритмів відновлення та алгоритмів компенсації когнітивних функцій. Яка із нижченаведених стратегій є ефективною для відновлення виконавчих функцій з позиції доказової практики?
a. Навчання завданням із розподіленою увагою
b. Застосування техніки тестування
c. Повільне надання інформації шляхом її розчленування
*d. Використання середовища віртуальної реальності
e. Глибоке кодування інформації шляхом асоціацій

145. Що таке терапевтичні стосунки з точки зору ерготерапії?
*a. Взаємодія між ерготерапевтом та пацієнтом, у якій ерготерапевт відповідальний за залучення до процесу ерготерапії, сприяння реабілітаційному процесу
b. Процес, коли ерготерапевт пояснює пацієнту, що він повинен взяти на себе відповідальність за своє відновлення
c. Процес, коли ерготерапевт та пацієнт працюють над покращенням функціональних можливостей
d. Процес, коли ерготерапевт визначає цілі, яких може досягнути пацієнт в процесі втручання, та будує відповідний план терапії
e. Взаємодія між ерготерапевтом та пацієнтом, у якій ерготерапевт знає, у якій ситуації треба порадити пацієнту звернутися до психолога чи іншого спеціаліста

146. Яка компенсаторна стратегія не підходить пацієнту з геміплегією?
*a. Формування звички спрямовувати увагу на уражену кінцівку
b. Забезпечення допоміжними пристроями, які замінюють функцію стабілізації або утримання ураженої кінцівки
c. Покращення спритності дрібної моторики неураженої кінцівки, якщо домінантна кінцівка є ураженою
d. Навчання прийомам виконання однією рукою тих завдань, що зазвичай виконуються двома руками
e. Навчання рухатися за підказками

147. Немовля народилося у терміні гестації 32 тижні. Має вагу 2200 г, довжину тіла - 48 см. Визначте стан новонародженої дитини.
a. З малою масою тіла при народженні
*b. Недоношена
c. Із затримкою внутрішньоутробного розвитку
d. -
e. З ознаками гіпотрофії

148. Що з нижченаведеного повинен зробити ерготерапевт під час першого інтерв'ю з пацієнтом?
a. Проінформувати пацієнта про особливості ерготерапевтичних втручань, які пропонуються пацієнту
b. Попросити пацієнта продемонструвати активні рухи верхньої кінцівки
c. Проінформувати пацієнта про важливість оцінювання
*d. Запитати пацієнта про його інтереси
e. Погодити з пацієнтом цілі ерготерапії

149. У жінки віком 51 рік діагностовано ураження променевого нерва в ліктьовому згині. Скаржиться на зниження м'язової сили в руці та втрату шкірної чутливості. Працює лаборантом із забору крові у відділенні трансфузіології. Багато маніпулює пробірками та пише. Обожнює свою роботу. Який основний запит буде у пацієнтки?
*a. Повернення на роботу
b. Покращення спритності та координації
c. Збільшення витривалості
d. Повернення до господарських обов'язків
e. Збільшення сили

150. Чоловіку віком 72 роки діагностовано хворобу Альцгеймера. У другій половині дня він самостійно ходить у саду. Які стратегії допоможуть йому не заблукати?
a. Фотографії
b. Щоденник
c. Календар
d. Годинник
*e. Значущі предмети протягом всього маршруту

