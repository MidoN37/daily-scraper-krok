1. На аналіз надійшли тонкі листки із загостреною верхівкою й асиметричною основою. Пластинка хвиляста, жилкування перисте. У хімічному складі сировини виявлено сенозиди, флавоноїди та смолисті речовини. Укажіть рослинне джерело цієї сировини.
*a. Касія гостролиста
b. Кріп запашний
c. Конвалія звичайна
d. Кропива собача
e. Кульбаба лікарська

2. Тривале вживання деяких лікарських засобів під час планування вагітності та в період гестації збільшують ризик народження дитини з генетичними вадами розвитку. Як називається ця дія?
a. Ембріотоксична
b. Фетотоксична
*c. Мутагенна
d. Бластомогенна
e. Тератогенна

3. До аптеки надійшов рецепт на виготовлення спиртового розчину без зазначення концентрації спирту етилового. Спирт якої концентрації необхідно використати фармацевту?
a. 40%
*b. 90%
c. 70%
d. 95%
e. 96%

4. Лікар виписав пацієнту петльовий діуретик фуросемід та попередив, що приймати його необхідно суворо за призначенням, тому що лікарський засіб може викликати негативні наслідки. Про яку саме можливу побічну дію йдеться?
a. Гіперкаліємію
b. Ульцерогенну дію
c. Артеріальну гіпертензію
d. Гепатотоксичність
*e. Ототоксичність

5. Укажіть лікарську рослинну сировину, що є джерелом слизу та використовується як обволікаючий та пом'якшувальний засіб.
a. Leonuri cardiacaea herba
*b. Althaeae radices
c. Belladonnae radices
d. Berberidis fructus
e. Serpylli herba

6. Асистент фармацевта готує мазь за прописом: Anaesthesini 1,0 Vaselini 9,0 M. f. unq. D) S. Змащувати уражені ділянки шкіри. Укажіть раціональний спосіб уведення речовини в основу.
a. Анестезин змішують з 0,5 г вазелінової олії
b. Анестезин змішують з 1,0 г вазелінової олії
c. Анестезин змішують з 9,0 г розтопленого вазеліну
*d. Анестезин змішують з 1,0 г розтопленого вазеліну
e. Анестезин змішують з 0,5 г розтопленого вазеліну

7. Унаслідок тривалого приймання препарату для лікування тяжкої форми бронхіальної астми у пацієнта розвинувся остеопороз. Який препарат із нижченаведених міг спричинити цей стан у пацієнта?
a. Еуфілін
b. Сальбутамол
c. Сальметерол
d. Монтелукаст
*e. Дексаметазон

8. Пацієнт скаржиться на запаморочення та шум у вухах. Лікар призначив препарат, що поліпшує кровопостачання судин головного мозку. Укажіть цей лікарський засіб.
a. Диклофенак
b. Нітрогліцерин
*c. Цинаризин
d. Метамізол натрію
e. Пропранолол

9. Аптечний заклад як будь-яке підприємство зобов'язаний проводити планову інвентаризацію майна, коштів та фінансових зобов'язань. У якому разі при колективній матеріальній відповідальності в аптеці проведення інвентаризації є обов'язковим?
a. У разі звільнення хоча б одного з членів колективу
*b. При вибутті з колективу більше ніж половини його членів
c. При прийомі на роботу нового члена колективу
d. За усним зверненням всіх членів колективу
e. За усним зверненням хоча б одного з членів колективу

10. Пацієнту з вираженим тривожним розладом лікар призначив діазепам. Укажіть фармакологічний ефект цього лікарського засобу, що обумовлює показання до його застосування.
*a. Анксіолітичний
b. Протисудомний
c. Потенціювальний
d. Снодійний
e. Антипсихотичний

11. Які рецептурні бланки використовують у разі виписування психотропних лікарських засобів у суміші з індиферентними речовинами за повну вартість у паперовому вигляді?
a. Ф-1 і Ф-3
b. Ф-1
c. Ф-1 у двох екземплярах
d. Відпускається без рецепта
*e. Ф-3

12. Унаслідок гострого отруєння опіоїдами в пацієнта спостерігається пригнічення дихання, що становить загрозу життю. Для усунення симптомів передозування пацієнтові було внутрішньовенно введено препарат "Налоксон". Укажіть, який вид взаємодії лікарських засобів лежить в основі цього призначення.
a. Неконкурентний антагонізм
b. Функціональна кумуляція
c. Синергізм за типом потенціювання
*d. Конкурентний антагонізм
e. Синергізм за типом підсумовування

13. Пацієнту виписаний комбінований лікарський засіб (ЛЗ), що містить психотропну речовину. В оригінальній упаковці кількість цього засобу перевищує його гранично допустиму норму. Яку кількість такого ЛЗ можна відпустити пацієнту на один рецепт?
*a. Одну упаковку ЛЗ, але не більше 50 таблеток
b. Одну упаковку ЛЗ, але не більше 40 таблеток
c. Одну упаковку ЛЗ, але не більше 10 таблеток
d. Одну упаковку ЛЗ, але не більше 30 таблеток
e. Одну упаковку ЛЗ, але не більше 20 таблеток

14. Для ідентифікації крушини кори нанесли краплю 10%-го розчину лугу, з'явилося вишнево-червоне забарвлення. Наявність яких біологічно активних речовин виявили за допомогою цієї реакції?
*a. Антраценпохідних
b. Алкалоїдів
c. Серцевих глікозидів
d. Ефірних олій
e. Стероїдних сапонінів

15. Аптека має ліцензію на право провадження господарської діяльності з придбання, зберігання та відпуску прекурсорів списку №2. Яка максимальна кількість калію перманганату може бути відпущена пацієнту з аптеки в споживчій упаковці без рецепта?
a. 6,0-8,0 г
b. 2,0-4,0 г
*c. 3,0-5,0 г
d. 4,0-6,0 г
e. 1,0-2,0 г

16. Під час надходження листків кропиви дводомної на фармацевтичне підприємство виникли сумніви щодо їхньої ідентичності. Для підтвердження тотожності був проведений мікроскопічний аналіз. За якими діагностичними ознаками ідентифікують цю сировину?
a. Стилоїди, бородавчасті волоски
b. Друзи, головчасті волоски
*c. Цистоліти, ретортоподібні волоски
d. Рафіди, сосочкоподібні волоски
e. Ідіобласти, багатоклітинні волоски

17. На фасаді аптечного закладу встановлено вивіску, на якій вказано вид та номер аптеки. Яку ще інформацію обов'язково має містити вивіска?
*a. Найменування ліцензіата, торговельної марки, що належить ліцензіату на законних підставах, режим роботи аптечного закладу
b. Торговельна марка та найменування аптечного закладу, інформація щодо цін
c. Режим роботи аптечного закладу, порівняння з іншими аптечними закладами
d. Інформація щодо цін, назва торговельної марки
e. Режим роботи аптечного закладу, інформація про орієнтованість аптечного закладу на обслуговування певних соціальних груп населення

18. У дитини садна на колінах і капілярна кровотеча після падіння. Мати звернулася до аптеки з проханням порекомендувати антисептик для первинної обробки рани. Який лікарський засіб, що має антисептичну, кровоспинну дію та сприяє механічному очищенню рани, доцільно запропонувати в цій ситуації?
*a. Водню пероксид
b. Діамантовий зелений
c. Повідон йод
d. Нітрофурал
e. Декаметоксин

19. Під час перевірки серій лікарського засобу (ЛЗ), що підлягає державному контролю за розпорядженням Держлікслужби, уповноважена особа аптечного складу виявила такий ЛЗ. Яким внутрішнім документом керується уповноважена особа під час здійснення заходів щодо вилучення цього ЛЗ з обігу?
a. Наказом завідувача аптечного складу
b. Посадовою інструкцією
c. Розпорядженням керівника підприємства
*d. Планом термінових дій
e. Положенням про аптечний склад

20. Для ідентифікації розчину глюкози для ін'єкцій згідно з вимогами ДФУ вимірюють кут оптичного обертання. Який фізико-хімічний метод при цьому застосовується?
a. Тонкошарова хроматографiя
b. Спектроскопія ядерного магнітного резонансу
c. Iнфрачервона спектроскопiя
*d. Поляриметрія
e. Рефрактометрiя

21. До аптеки звернувся пацієнт із проханням відпустити йому нижченаведені лікарські засоби. Який із цих препаратів фармацевт може відпустити без рецепта лікаря?
*a. Перекис водню, розчин для зовнішнього застосування 3%, 40 мл
b. Кетамін, 5%-ий розчин для ін'єкцій, по 2 мл №10
c. Феназепам, таблетки 2,5 мг №10
d. Натрію хлорид, 0,9%-ий розчин, 200 мл у флаконі для інфузій
e. Метамізол натрію, 50%-ий розчин для ін'єкцій, по 2 мл №10

22. Відпуск лікарських засобів та медичних виробів, що підлягають реімбурсації, здійснюється в аптечних закладах на підставі договорів з НСЗУ. Які аптеки можуть здійснювати такого виду відпуск лікарських засобів пацієнту?
a. Будь-які аптеки, незалежно від того, чи укладено договір із НСЗУ
b. Лише аптеки, які розташовані поблизу від медичного закладу пацієнта
c. Лише аптеки, які розташовані в містах обласного підпорядкування
d. Аптеки, які уклали договори з НСЗУ, лише в межах певного регіону
*e. Аптеки, які уклали договори з НСЗУ, незалежно від місця проживання чи перебування пацієнта

23. У складських приміщеннях лікарська рослинна сировина повинна зберігатися на стелажах. На якій відстані від підлоги встановлюються стелажі?
a. Не менше 30 см
b. Не менше 20 см
c. Не менше 35 см
*d. Не менше 15 см
e. Не менше 25 см

24. Укажіть із нижченаведеного лікарську рослину, що містить серцеві глікозиди, а її сировиною є трава, листя та квіти.
a. Наперстянка шерстиста
*b. Конвалія травнева
c. Наперстянка пурпурова
d. Наперстянка великоквіткова
e. Строфант Комбе

25. Який індикатор використовують під час виконання кількісного визначення кислоти борної методом прямої алкаліметрії?
a. Метиленовий синій
b. Протравний чорний
*c. Фенолфталеїн
d. Метиловий оранжевий
e. Ксиленоловий оранжевий

26. У разі помилки під час приготування відвару з листя сени у пацієнта може виникнути біль та різі в кишечнику. Укажіть правильну технологію приготування відвару з листя сени.
a. Проціджування крізь подвійний шар марлі та ватний тампон
b. Настоювання за кімнатної температури протягом 30 хв
c. Нагрівання протягом 30 хв
*d. Проціджування після повного охолодження не менш ніж через 3-4 год
e. Проціджування в теплому вигляді через 10 хв після настоювання

27. Укажіть, за наявності якого діагнозу доцільно застосовувати препарати заліза.
a. Лейкопенія
b. Гіперхромна анемія
c. Гемолітична анемія
*d. Гіпохромна анемія
e. Лімфоцитоз

28. У прописі на мікстуру виписано 2,0 г натрію броміду. Який об'єм 20%-го концентрованого розчину відповідає цій кількості активного фармацевтичного інгредієнта?
a. 20 мл
b. 40 мл
c. 2 мл
d. 100 мл
*e. 10 мл

29. Про який побічний ефект потрібно попередити пацієнта, який придбав в аптеці за рецептом лікаря препарат заліза для перорального застосування?
*a. Забарвлення калу в чорний колір
b. Підвищення рівня глюкози в крові
c. Кровоточивість ясен
d. Збудження ЦНС
e. Імунодепресивна дія

30. Пацієнт із діагнозом: фолікулярний тонзиліт, приймає амоксицилін. На тлі лікування виникли бронхоспазм, набряк губ і висип на шкірі. Укажіть, як називається такий прояв негативної дії ліків на організм.
a. Функціональна кумуляція
*b. Медикаментозна алергія
c. Синдром відміни
d. Матеріальна кумуляція
e. Лікарська залежність

31. Під час виготовлення супозиторіїв асистент фармацевта приготував супозиторну масу з дерматолом і маслом какао, але вона виявилася крихкою. Укажіть речовину, яку необхідно додати для утворення пластичної маси.
a. Парафін
b. Віск
*c. Ланолін безводний
d. Вазелін
e. Ланолін водний

32. До лікаря звернулася пацієнтка зі скаргами на періодичний "стріляючий біль" в одній частині обличчя. Після детального збору анамнезу лікар встановив діагноз: невралгія трійчастого нерва, та у складі комплексної терапії призначив вітамінний препарат. Укажіть цей препарат.
a. Фолієва кислота
b. Кислота нікотинова
c. Ретинолу ацетат
*d. Ціанокобаламін
e. Кислота аскорбінова

33. Одним зі шляхів створення нових та удосконалення вже існуючих лікарських засобів є комбінування кількох діючих речовин, дія яких спрямована на розв'язання однієї проблеми на різних етапах або різними механізмами. Із якою метою клавуланову кислоту комбінують із амоксициліном?
a. Застосування при інфекціях, викликаних бактеріями та найпростішими
b. Полегшення проникнення діючої речовини в мікробну клітину
c. Захисту слизової оболонки шлунка
*d. Пригнічення мікробних beta-лактамаз
e. Покращення всмоктування антибіотика у травному тракті

34. Асистент фармацевта готує складний дозований порошок, який містить 1,0 г камфори. Яку кількість крапель 95%-го спирту етилового необхідно додати для кращого подрібнення камфори?
a. 20
b. 5
c. 30
d. 15
*e. 10

35. До аптечного закладу звернувся пацієнт із проханням відпустити йому за повну вартість по електронному рецепту доксициклін у таблетках по 100 мг №10. Укажіть термін дії цього рецепта.
a. 10 календарних днів
b. 30 календарних днів
c. 20 календарних днів
*d. 90 календарних днів
e. 50 календарних днів

36. Для кількісного визначення калію йодиду як титрант використовують розчин срібла нітрату, як індикатор - еозинат натрію. Укажіть назву цього титриметричного методу.
*a. Аргентометрія
b. Алкаліметрія
c. Нітритометрія
d. Ацидиметрія
e. Комплексонометрія

37. Фармацевт, готуючи порошок, використав лікарську речовину з шафи "Venena". Якого кольору повинні бути написи на штангласах із субстанціями цієї категорії?
*a. Білого кольору на чорному тлі
b. Чорного кольору на білому тлі
c. Червоного кольору на білому тлі
d. Білого кольору на червоному тлі
e. Червоного кольору на чорному тлі

38. Відповідно до наказу керівника підприємства в аптеці буде проведена планова інвентаризація. Що є основною метою інвентаризації?
a. Перевірка умов зберігання лікарських засобів та медичних виробів
b. Оцінка ефективності роботи фахівців
c. Перевірка дотримання касової дисципліни
*d. Виявлення нестачі або надлишку товару і коштів
e. Визначення продуктивності праці кожного працівника

39. Лікарський засіб застосовується, як замісна терапія при гіпотиреозі та після часткового видалення щитоподібної залози. Препарат стимулює процеси росту та розвитку, обмін білків, жирів і вуглеводів, збільшує потребу тканин у кисні. Укажіть цей лікарський засіб.
a. Селен
b. Калію йодид
*c. Левотироксин натрію
d. Тіамазол
e. Пропілтіоурацил

40. Укажіть лікарську рослинну сировину, яка містить філохінон, має гемостатичну дію і може бути використана як кровоспинний засіб під час внутрішньої кровотечі.
a. Фіалки трава
*b. Грициків трава
c. Споришу трава
d. Череди трава
e. Чистотілу трава

41. Укажіть лікарський засіб, що виявляє виражену антигістамінну, снодійну, седативну, місцевоанестезуючу, протиблювотну дію та посилює дію анальгезуючих засобів.
a. Цетиризин
*b. Дифенгідрамін
c. Фексофенидин
d. Мебгідролін
e. Лоратадин

42. Фахівець фармацевтичної лабораторії проводить експрес-аналіз відхаркувальної мікстури, що містить натрію бензоат. Який із нижченаведених реактивів утворює з натрію бензоатом блідо-жовтий осад?
a. Кислота метоксифенілоцтова
b. Кислота хлористоводнева
c. Калію гексагідроксостибіат (V)
d. Магнію сульфат
*e. Заліза (ІІІ) хлорид

43. Основними біологічно активними речовинами глоду плодів є флавоноїди. Яку фармакологічну дію вони зумовлюють?
a. Тонізуючу і протисудомну
*b. Гіпотензивну і седативну
c. Спазмолітичну і протизапальну
d. Сечогінну і кровоспинну
e. Послаблювальну і заспокійливу

44. У пацієнта на тлі лікування антидепресантами досягнуто зменшення проявів депресії. Лікар рекомендує поступово знижувати дозу, а не припиняти препарат раптово. Якого ускладнення прагне уникнути лікар?
a. Залежності
b. Кумуляції
c. Тахіфілаксії
d. Сенсибілізації
*e. Синдрому відміни

45. Під час виконання якісного аналізу очних крапель кислоти борної фармацевт спостерігає утворення полум'я із зеленою облямівкою. Які реактиви необхідні для проведення цієї реакції?
a. Кислота хлористоводнева розведена, етанол
b. Кислота оцтова безводна, бутанол
c. Кислота нітратна розведена, пропанол
d. Кислота хлоратна, пентанол
*e. Кислота сульфатна концентрована, метанол

46. Який антибактеріальний засіб із нижченаведених під час його застосування може виявляти такі побічні ефекти, як фотодерматоз, дисбактеріоз та дисплазію хрящової тканини в дітей?
a. Ко-тримоксазол
b. Кларитроміцин
c. Ніфуроксазид
*d. Ципрофлоксацин
e. Цефтріаксон

47. Асистент фармацевта готує водну витяжку з кореня алтеї. Яку особливість технології він повинен врахувати?
a. Враховують біологічну активність лікарської рослинної сировини
b. Проціджують після повного охолодження
c. Готують із додаванням кислоти хлористоводневої
*d. Використовують метод холодного настоювання
e. Проціджують готовий водний витяг негайно

48. Який документ фахівці аптеки повинні подати в НЗСУ, щоб отримати кошти з державного бюджету за відпущені лікарські засоби за програмою "Доступні ліки"?
a. Товарний звіт
b. Рахунок
c. Відомість
d. Реєстр рецептів
*e. Звіт

49. Кількісне визначення прокаїну гідрохлориду проводять методом нітритометрії. Яка частина молекули препарату зумовлює можливість його проведення?
a. Хлористоводнева кислота, зв'язана з основою препарату
b. Бензольне кільце
*c. Первинна ароматична аміногрупа
d. Диетиламіноетил
e. Складноефірне угрупування

50. Однією з діагностичних ознак солодки коренів є характерний солодкий смак. Які біоактивно активні речовини зумовлюють цей смак?
a. Кумарини
b. Флавоноїди
c. Полісахариди
*d. Сапоніни
e. Амінокислоти

51. Асистент фармацевта отримав рецепт на виготовлення настою квітів ромашки із вказівкою "Cito". Укажіть, протягом якого часу потрібно нагрівати настій на киплячій водяній бані у цьому разі.
a. 10 хв
*b. 25 хв
c. 30 хв
d. 45 хв
e. 15 хв

52. Укажіть лікарські речовини, суспензії яких готують дисперсійним методом із додаванням стабілізатора.
*a. Камфора, ментол
b. Цинку оксид, тальк
c. Магнію оксид, натрію сульфат
d. Біла глина, бентоніт
e. Кислота борна, кальцію карбонат

53. У дворічної дитини після перенесеного грипу розвинувся гострий отит. Фармацевт запропонував комбінований безрецептурний препарат для місцевого застосування, який має знеболювальний та протизапальний ефекти. Укажіть компонент цього лікарського засобу, що забезпечує місцевоанестезувальну дію.
a. Феназон
*b. Лідокаїн
c. Метамізол
d. Ксилометазолін
e. Німесулід

54. У жінки, яка тривалий час вживає мікстуру з натрію бромідом у терапевтичних дозах, з'явилися скарги на сонливість, шкірний висип, нежить, почервоніння очей. Унаслідок чого відбулося посилення ефекту аж до розвитку отруєння?
a. Адитивного ефекту
b. Потенціювання ефекту
c. Сенсибілізації
*d. Матеріальної кумуляції
e. Лікарської ідіосинкразії

55. До рецептурно-виробничого відділу аптеки надійшов рецепт на виготовлення 20-ти доз складного порошку з екстрактом беладони без вказівки про консистенцію. Яку кількість сухого екстракту потрібно взяти, якщо в рецепті прописано 0,01 г екстракту беладони на одну дозу порошку?
a. 0,1 г
*b. 0,4 г
c. 4,0 г
d. 0,2 г
e. 2,0 г

56. До рецептурно-виробничого відділу аптеки надійшов рецепт на приготування крапель: Furacilini 0,05 Olei Vaselini 50,0 Misce.Da.Signa. По 2 краплі в ніс 3 рази на день. Укажіть раціональний спосіб уведення фурациліну до лікарської форми, врахувавши його фізико-хімічні властивості.
a. Спочатку подрібнюють із декількома краплями спирту, а потім додають до вазелінової олії
*b. Диспергують спочатку в сухому вигляді, а потім із невеликою кількістю вазелінової олії
c. Додають у флакон до відпуску і нагрівають до повного розчинення
d. Розчиняють в ізотонічному розчині натрію хлориду при нагріванні
e. Додають до попередньо підігрітої вазелінової олії у флакон до відпуску

57. До аптеки звернувся відвідувач із проханням пояснити значення поняття "ОТС-препарат". Що повинен відповісти фармацевт?
*a. Препарат, що відпускається без рецепта лікаря
b. Психотропний препарат
c. Рецептурний лікарський засіб
d. Лікарський засіб, що належить до переліку барвних речовин
e. Наркотичний препарат

58. Фармацевт отримав рецепт для виготовлення супозиторіїв: Novocaini 0,03 Olei Cacao q.s. Misce, fiat globulus vaginali Da talеs doses №10 Signa. По 1 кульці на ніч. Яку масу масла какао потрібно взяти для виготовлення цього пропису?
a. 40,0 г
b. 50,0 г
c. 29,7 г
*d. 39,7 г
e. 30,0 г

59. До рецептурно-виробничого відділу аптеки надійшов рецепт на виготовлення 10 порошків з атропіну сульфатом. На один порошок виписано 0,0005 г діючої речовини. У якому співвідношенні та в якій кількості потрібно використати тритурацію для приготування цього порошку?
*a. 0,5 г тритурації атропіну сульфату (1:100)
b. 0,05 г тритурації атропіну сульфату (1:10)
c. 0,005 г тритурації атропіну сульфату (1:100)
d. 0,5 г тритурації атропіну сульфату (1:10)
e. 0,05 г тритурації атропіну сульфату (1:100)

60. До аптеки надійшла партія лікарських засобів із аптечного складу. Під час вхідного контролю уповноважена особа виявила, що таблетки ібупрофену мають термін придатності, що вже минув. До якої групи згідно з чинним законодавством належать такі лікарські засоби?
a. Фальсифіковані
b. Контрафактні
c. Якісні
*d. Неякісні
e. Підроблені

61. Хімік-аналітик проводить кількісне визначення хлорамфеніколу (левоміцетину) в очних краплях. Який титрований розчин він повинен використати?
a. Натрію едетат
b. Натрію гідроксид
*c. Натрію нітрит
d. Натрію тіосульфат
e. Церію сульфат

62. В аптечних закладах лікарські засоби відпускають за рецептом лікаря або без нього. Яка з нижченаведених фармакотерапевтичних вимог дозволяє зарахувати препарат до категорії безрецептурних?
a. Впливає на психічні процеси в центральній нервовій системі людини
b. Новий на фармацевтичному ринку і має обмежений досвід використання на практиці
c. При застосуванні може розвинутися звикання
*d. Не завдає прямої або непрямої шкоди здоров'ю
e. Містить речовини, активність і побічні дії яких вимагають додаткових досліджень

63. У результаті неконтрольованого і тривалого застосування препаратів на основі парацетамолу пацієнтка скаржитися на біль у правому підребер'ї, загальну слабкість та темну сечу. Який тип токсичної дії найімовірніший?
a. Нейротоксична дія
b. Нефротоксична дія
*c. Гепатотоксична дія
d. Ототоксична дія
e. Ульцерогенна дія

64. У рослинах яких родин найчастіше зустрічаються антраглікозиди?
a. Соснові, ясноткові
b. Айстрові, вахтові
c. Товстолисті, вересові
d. Селерові, аралієві
*e. Гречкові, крушинові

65. Однорічна трав'яниста рослина становить заввишки 0,7-1,5 м і має стебло, розгалужене в його верхній частині. Листки чергові, сидячі, вузьколанцетні або лінійні. Квітки правильні, двостатеві, небесно-сині або фіолетові, на квітконіжках, зібрані на верхівці стебла в розлогі щиткоподібні суцвіття. Плід - яйцеподібна або куляста розтріскана коробочка з численним дрібним блискучим насінням. Укажіть цю лікарську рослину.
*a. Льон звичайний
b. Звіробій плямистий
c. Пижмо звичайне
d. Нагідки лікарські
e. Ромашка лікарська

66. Для ефективного та якісного медикаментозного забезпечення населення в аптечному закладі потрібний достатній товарний запас ліків. До яких наслідків призведе завищений товарний запас в аптеці?
a. Наявності дефектури
b. Втрати лояльності споживачів
c. Зниження рентабельності
*d. Зменшення товарообіговості
e. Негативного іміджу аптеки

67. На аналіз надійшла сировина, яка складається зі щільних густоопушених листків сірувато-зеленого кольору із сильним духмяним запахом. Поверхня листкової пластинки дрібночарункова, край городчастий, жилкування дрібносітчасте. Укажіть рослинне джерело сировини.
*a. Шавлія лікарська
b. Евкаліпт прутоподібний
c. Ромашка лікарська
d. М'ята перцева
e. Валеріана лікарська

68. Фармацевт відпустив за повну вартість комбінований лікарський засіб, що містить псевдоефедрин, який був виписаний на паперовому рецептурному бланку форми №1 (ф-1). Протягом якого терміну цей рецепт повинен зберігатися в аптечному закладі?
a. П'ять років, без урахування поточного
b. Тридцять днів
c. Три роки, без урахування поточного
*d. Один рік, без урахування поточного
e. Десять днів

69. Лікарські засоби, що належать до безрецептурних, повинні відповідати певним критеріям, визначеним у нормативно-правових документах. Який лікарський засіб із нижченаведених може бути відпущений з аптечного закладу без рецепта лікаря?
a. Фуразидин
*b. Цетиризину гідрохлорид
c. Зопіклон
d. Клонідину гідрохлорид
e. Амоксициліну тригідрат

70. Яким методом, згідно з вимогами ДФУ, проводять кількісне визначення біологічно активних речовин в евкаліпту прутовидного листі?
a. Гравіметрія
b. ВЕРХ
*c. Перегонка з водяною парою
d. Титриметрія
e. Спектрофотометрія

71. Інвентаризація каси - це спосіб контролю за збереженням грошових коштів в аптечних закладах. Як часто проводиться планова інвентаризація каси на підприємствах?
a. Один раз на два місяці
*b. Один раз на квартал
c. Один раз на місяць
d. Один раз на рік
e. Один раз на півріччя

72. Онкохворому пацієнту виписано рецепт на лікарський засіб для лікування основного захворювання. Укажіть розмір відшкодування вартості препарату за рахунок державних коштів.
a. 0%
b. 50%
c. 10%
*d. 100%
e. 25%

73. Асистент фармацевта готує супозиторії методом ручного формування. Укажіть температурний режим зберігання цієї лікарської форми згідно з вимогами ДФУ.
a. Не вище 25^оC
b. Не вище 5^оC
*c. 8-15^оC
d. 2-8^оC
e. Не вище 20^оC

74. За підсумками інвентаризації, проведеної в аптечному закладі, у структурі якого наявний самостійний відділ запасів, виявлено нестачу субстанції папаверину гідрохлориду. Укажіть норму списання, яка використовується при розрахунку природної втрати для вказаного лікарського засобу.
a. 0,95% від використаної кількості
b. 0,65% від вартості лікарських форм
c. 0,4% від використаної кількості
d. 2,15% від вартості лікарських форм
*e. 1,7% від вартості лікарських форм

75. Відвідувачка аптеки просить допомогти укомплектувати аптечку для подорожі ефективним антисептиком, який мав би бактерицидну, фунгіцидну та вірулоцидну дію і не викликав би подразнення тканин, для використання з метою обробки ран та опіків.
a. Калію перманганат
b. Йоду розчин спиртовий
c. Лінімент бальзамічний за Вишневським
*d. Повідон йод
e. Перекис водню

76. Одним із експрес-методів кількісного визначення вмісту лікарських речовин є рефрактометрія. Укажіть значення показника заломлення води очищеної, що використовують для калібрування приладу.
a. 1,311
b. 1,322
c. 1,355
d. 1,344
*e. 1,333

77. Який застережний напис обов'язково повинен бути зазначений на вторинній упаковці всіх лікарських засобів незалежно від їхнього способу зберігання?
a. Зберігати при температурі не вище 25^оC
b. Зберігати в холодильнику
c. Зберігати в сухому місці
d. Зберігати в темному місці
*e. Зберігати в недоступному для дітей місці

78. На етикетці екстемпорального лікарського засобу фармацевт зазначив "Зберігати при кімнатній температурі". Який температурний режим відповідає цій вимозі?
a. 8-15^оC
b. Вище 25^оC
c. Нижче 0^оC
*d. 15-25^оC
e. 2-8^оC

79. Який лікарський засіб пригнічує активність фібринолізу та застосовується для зупинки кровотеч, зумовлених підвищеним фібринолізом (під час будь-яких операцій, тромбоцитопенії та ін.)?
a. Фенілін
*b. Транексамова кислота
c. Етамзилат
d. Гепарин
e. Варфарин

80. Яким чином фармацевту необхідно додати настойку м'яти перцевої до рідкої лікарської форми?
*a. Змішати з рівною кількістю мікстури, в останню чергу, частинами, збовтавши
b. Змішати з подвійною кількістю мікстури, в останню чергу, частинами, збовтавши
c. Змішати з водою очищеною, в останню чергу, частинами, збовтавши
d. В останню чергу, збовтавши
e. Першою, збовтавши

81. До аптеки звернувся пацієнт із проханням відпустити йому ліки за рецептом, на якому стоїть штамп "Відпущено". Якими мають бути дії фармацевтичного фахівця?
a. Відпустити лікарські засоби, що вказані в цьому рецепті
b. Зателефонувати лікарю, який виписав цей рецепт, для з'ясування ситуації
c. Відпустити половину від кількості ліків, зазначених у цьому рецепті
*d. Відмовити у відпуску ліків за цим рецептом
e. Погасити рецепт штампом "Рецепт недійсний"

82. Пацієнту із сухим кашлем призначено бутамірат. Через кілька днів він звернувся зі скаргою на побічну дію. Який ефект найбільш імовірний?
a. Тахікардія
b. Бронхоспазм
c. Брадикардія
d. Гіпертензія
*e. Сонливість

83. Аптечний заклад запланував інвентаризацію. На який максимальний термін може зачинитися аптека для проведення переобліку товарно-матеріальних цінностей?
a. Не більше ніж на 4 дні
b. Не більше ніж на 1 день
c. Не більше ніж на 5 днів
d. Не більше ніж на 2 дні
*e. Не більше ніж на 3 дні

84. Сироп солодки використовують як відхаркувальний та протизапальний засіб для полегшення відходження мокротиння. Які біологічно активні речовини визначають фармакологічну дію цього лікарського засобу?
a. Антраценпохідні алізаринового ряду
b. Фурокумарини
c. Стероїдні сапоніни
d. Алкалоїди ізохінолінового ряду
*e. Тритерпенові сапоніни

85. В аптеці тимчасово відсутня настойка женьшеню, що застосовується як тонізуючий та адаптогенний засіб. Препарати з якої лікарської рослинної сировини аналогічної дії можна запропонувати відвідувачу?
a. Кропиви собачої трава
b. Цмину піскового квітки
c. Підбілу звичайного листя
*d. Родіоли рожевої корені
e. Смородини чорної плоди

86. Показник заломлення залежить від температури, довжини хвилі світла, при яких проводиться рефрактометрія, від концентрації розчину та природи розчинника. При якій температурі згідно з вимогами ДФУ рекомендується проводити визначення?
a. 19-21^оC
*b. 20±0,5^оC
c. 20±5^оC
d. Нижче 20^оC
e. Вище 20^оC

87. Сильнодіюча лікарська рослинна сировина (ЛРС) повинна зберігатися в окремому приміщенні або в окремій шафі під замком. Укажіть із нижченаведеного таку ЛРС.
a. Трава фіалки
b. Трава череди
*c. Листя блекоти
d. Листя шавлії
e. Корінь солодки

88. Укажіть лікарський засіб, дія якого ґрунтується на блокаді гістамінових рецепторів, однак він не належить до антигістамінних лікарських засобів і не застосовується для лікування алергічних захворювань.
a. Дексаметазон
b. Дифенгідрамін
*c. Фамотидин
d. Лоратадин
e. Дезлоратадин

89. Ацетилсаліцилова кислота - лікарський засіб органічної будови, що містить бензольне ядро. До якого класу сполук належить цей препарат?
*a. Ароматичних
b. Аліциклічних
c. Неорганічних
d. Гетероциклічних
e. Ациклічних

90. Укажіть характерні мікроскопічні ознаки анатомічної будови листя м'яти перцевої.
a. Волоски з грубобородавчастою поверхнею
*b. Округлі залозки з радіально розташованими клітинами
c. Довгасто-овальні клітини з кристалічним піском
d. Поодинокі кристали оксалату кальцію
e. Друзи оксалату кальцію

91. Укажіть лікарську рослину, відвар свіжої кори якої сильно подразнює слизові оболонки шлунка, може викликати блювання, кольки та діарею з домішками крові в калі. Тому перед застосуванням ця сировина має бути висушена в сушарці при 100^оC або витримана не менше одного року за кімнатної температури.
a. Viburnum opulus
b. Quercus robur
*c. Frangula alnus
d. Taxus baccata
e. Salix alba

92. До аптеки звернувся пацієнт із діагнозом: ішемічна хвороба серця, в анамнезі - бронхіальна астма. Який препарат із нижченаведених протипоказаний у цьому разі?
a. Атенолол
b. Бісопролол
c. Карведилол
*d. Пропранолол
e. Ніфедипін

93. Укажіть лікарський засіб, що може застосовуватися для тривалого симптоматичного лікування запалення та болю в суглобах при ревматоїдному артриті та є інгібітором переважно циклооксигенази-2, у зв'язку з чим викликає менше небажаних впливів на травний канал, порівняно з іншими нестероїдними протизапальними засобами.
a. Диклофенак
b. Ібупрофен
*c. Мелоксикам
d. Ацетилсаліцилова кислота
e. Індометацин

94. До аптечного складу надійшов лікарський засіб, що зберігається за температури від +2^оC до +8^оC. Вимог якої належної практики повинні дотримуватися фахівці під час зберігання цього лікарського засобу?
*a. GSP
b. GMP
c. GDP
d. GPP
e. GLP

95. Асистент фармацевта відпускає заліза (ІІІ) гідроксид полімальтозний комплекс у таблетках за призначенням лікаря. Під час застосування препарату можливі такі побічні ефекти: подразнення слизової оболонки травного тракту, нудота, блювання, біль в епігастральній ділянці. За якої умови застосування ризик прояву побічних ефектів зменшується?
a. Вживати з яєчним білком
*b. Приймати після вживання їжі
c. Запивати молоком
d. Застосовувати блокатори протонної помпи
e. Застосовувати обволікальні засоби

96. В аптеці тимчасово відсутні валеріани корені, що застосовуються як седативний засіб. Яка лікарська рослинна сировина має аналогічну дію?
a. Кульбаби лікарської корені
*b. Собачої кропиви трава
c. Брусниці звичайної листки
d. Волошки синьої квітки
e. Софори японської плоди

97. До аптеки надійшов рецепт на приготування мікстури з кислотою хлористоводневою та пепсином. Яким чином фармацевт розчинятиме пепсин?
a. У холодній воді очищеній
b. У кислоті хлористоводневій розведеній
c. У гарячій воді очищеній
*d. У суміші води очищеної та кислоти хлористоводневої розведеної
e. В ізотонічному розчині натрію хлориду

98. Для посилення терапевтичного ефекту, скорочення терміну лікування та запобігання ускладненням застосовують різні комбінації лікарських засобів. Який вид взаємодії виникає під час комбінації препаратів, коли ефект дорівнює сумі ефектів кожного з компонентів?
a. Фізичний антагонізм
b. Фізіологічний антагонізм
*c. Синергізм за типом підсумовування
d. Синергізм за типом потенціювання
e. Хімічний антагонізм

99. В аптечному закладі здійснюється відпуск екстемпоральних лікарських засобів, виготовлених із лікарської рослинної сировини (ЛРС), які дозволено відпускати виключно за електронними рецептами. Укажіть назву цієї ЛРС.
a. Folia Eucalypti viminalis
*b. Folia Cannabis sativa
c. Folіa Salvіae offіcіnalіs
d. Folia Menthae piperitae
e. Folia Melissae officinalis

100. Приміщення та устаткування аптеки повинні відповідати вимогам санітарно-протиепідемічного режиму аптечних закладів. Як часто підлягають вологому прибиранню із застосуванням дезінфекційних засобів стіни і двері аптеки?
a. Не рідше одного разу на добу
b. Не рідше одного разу шість місяців
c. Не рідше одного разу на місяць
*d. Не рідше одного разу на тиждень
e. Не рідше одного разу на зміну

101. Для ідентифікації неорганічного лікарського засобу проводять якісні реакції. Який лікарський засіб можна виявити за допомогою такого набору реактивів: хлористоводнева кислота, срібла нітрат, заліза (III) хлорид і калію піроантимонат?
*a. Натрію тіосульфат
b. Кислота борна
c. Калію бромід
d. Кальцію хлорид
e. Магнію сульфат

102. Серед лікарських засобів, що впливають на чутливі нервові закінчення шкіри та слизових оболонок, є такі, що викликають рефлекторну відповідь виконавчих органів. Укажіть речовину, що виявляє таку дію.
a. Прокаїн
b. Бензокаїн
c. Біла глина
d. Лідокаїн
*e. Ментол

103. Укажіть препарат, що підвищує внутрішньоочний тиск і протипоказаний при глаукомі.
a. Фізіостигмін
b. Галантаміну гідробромід
c. Пілокарпіну гідрохлорид
d. Неостигмін
*e. Атропіну сульфат

104. В аптеці тимчасово відсутні перстачу кореневища, що застосовуються як в’яжучий засіб. Яка лікарська рослинна сировина має аналогічну дію?
a. Верби кора
*b. Вільхи супліддя
c. Валеріани корені
d. Вербени трава
e. Волошки квіти

105. На аналіз надійшла лікарська рослинна сировина Frangula alnus. Який реактив потрібно вибрати для ідентифікації похідних антрацену?
a. 1%-ий розчин хлоридної кислоти
b. 5%-ий розчин натрію нітропрусиду
c. 1%-ий розчин желатини
d. 10%-ий розчин заліза (III) сульфату
*e. 5%-ий розчин натрію гідроксиду

106. Укажіть лікарський засіб, що є агоністом мускариночутливих рецепторів та застосовується у клінічній практиці місцево при підвищеному внутрішньоочному тиску, зрідка - для стимулювання слино- та сльозовиділення (наприклад, сухість при аутоімунному ураженні слинних і сльозових залоз).
a. Атропін
b. Бекламетазон
c. Ксилометазолін
d. Тетризолін
*e. Пілокарпін

107. Під час приготування суспензій із гідрофільними речовинами використовують прийом скаламучування. Для якої речовини з нижченаведених доцільно використовувати цей метод?
a. Фенілсаліцилат
*b. Вісмуту нітрату основного
c. Ксероформу
d. Білої глини
e. Сульфадимезину

108. Який лікарський засіб із групи діуретиків застосовують при ускладненому гіпертонічному кризі з ознаками гострої серцевої недостатності?
a. Спіронолактон
b. Гідрохлортіазид
c. Маніт
*d. Фуросемід
e. Діакарб

109. Розчини якої речовини під час зберігання жовтіють?
a. Стрептоциду
b. Етанолу
c. Глюкози
d. Прокаїну гідрохлориду
*e. Метамізолу натрієвої солі

110. Лікарські засоби в аерозольних упаковках повинні зберігатися в сухому, захищеному від світла місці, подалі від вогню та опалювальних приладів. За якої температури повинні зберігатися ці препарати?
a. 10-25^оC
*b. 3-35^оC
c. 0-5^оC
d. 18-24^оC
e. 15-30^оC

111. Яка лікарська рослинна сировина використовується для отримання лікарських засобів для поліпшення мозкового кровообігу та когнітивних функцій?
a. Глоду плоди
b. Споришу трава
c. Глоду квіти
d. Солодки корені
*e. Гінкго листя

112. Пацієнту в післяопераційний період тривалий час уводили морфіну гідрохлорид. Після різкої відміни препарату в пацієнта виникли тяжкі психічні та фізичні порушення. Про яку побічну дію йдеться в цьому разі?
a. Тахіфілаксію
b. Синдром обкрадання
c. Синдром віддачі
*d. Абстинентний синдром
e. Ідіосинкразію

113. На фармацевтичне підприємство надійшла сировина хвоща трава. Вміст якої діючої речовини визначають відповідно до вимог Державної Фармакопеї України?
a. Ефірних олій
b. Алкалоїдів
*c. Флавоноїдів
d. Танінів
e. Полісахаридів

114. Під час інвентаризації розчину морфіну гідрохлориду 1% по 1 мл в ампулах №5х20 була встановлена розбіжність у балансі - нестача п'яти ампул препарату. Який орган потрібно повідомити про встановлену розбіжність?
*a. Національну поліцію
b. Міністерство охорони здоров'я
c. Територіальну Держлікслужбу
d. Держлікслужбу України
e. Держпродспоживслужбу

115. Який лікарський засіб аналогічної дії можна призначити замість трави грициків, що містить вітамін К та має кровоспинну дію, якщо її немає в аптеці?
a. Екстракт родіоли рожевої
b. Таблетки валеріани
c. Настойка женьшеню
*d. Екстракт водяного перцю
e. Настойка глоду

116. До лабораторії на аналіз надійшов розчин натрію тіосульфату. Хімік-аналітик провів якісну реакцію, у результаті якої утворився білий кристалічний осад. Який реактив використав спеціаліст?
a. Натрію гідроксид
b. Срібла нітрат
c. Заліза хлорид
*d. Калію піроантимонат
e. Кислоту хлористоводневу

117. Фармацевт приготував суспензійну мазь на ліпофільній основі. Яка речовина утворює мазь такого типу?
*a. Ксероформ
b. Танін
c. Протаргол
d. Рослинні екстракти
e. Ментол

118. У зв'язку зі скаргами на періоди безсоння пацієнтові було призначено препарат, що діє як блокатор Н_1-гістамінових рецепторів, має седативну та антихолінергічну дію, тривалість терапії яким не повинна перевищувати 5 днів у зв'язку з ризиком розвитку зловживання та залежності. Укажіть цей лікарський засіб.
a. Діазепам
b. Сульпірид
c. Атропін
d. Флуоксетин
*e. Доксиламін

119. У пацієнта сухий надсадний кашель як залишкове явище після нещодавно перенесеного ГРВІ. Який лікарський засіб показаний при сухому кашлі?
a. Ацетилцистеїн
*b. Бутамірат
c. Бромгексин
d. Мукалтин
e. Амброксол

120. В аптеці відбулася переоцінка лікарських засобів. Укажіть документ, у якому будуть відображатися ці дані.
a. Довідка
b. Прибуткова накладна
*c. Акт
d. Касова книга
e. Зведений реєстр

121. Асистенту фармацевта в бухгалтерії аптеки видали під звіт кошти для придбання розхідного інвентаря. Який документ повинен оформити касир?
a. Інвентаризаційну відомість
b. Грошовий чек
*c. Видатковий касовий ордер
d. Супровідну відомість
e. Прибутковий касовий ордер

122. Товариство з обмеженою відповідальністю відкриває нову аптеку та повинне забезпечити своєчасне надходження готівки на банківський рахунок. Яка організація встановлює терміни здавання та ліміт залишку готівки в касі?
*a. Підприємство самостійно
b. Національний банк України
c. Територіальна Держлікслужба
d. Державна податкова служба
e. Банк, у якому відкритий поточний рахунок підприємства

123. Із метою лікування артеріальної гіпертензії пацієнту призначено засіб, що блокує надходження йонів кальцію до серцевого м'яза та гладких м'язів судин. Укажіть із нижченаведеного цей лікарський засіб.
*a. Ніфедипін
b. Бісопролол
c. Еналаприл
d. Клонідин
e. Празозин

124. Який шлях уведення лікарського засобу на основі ібупрофену потрібно обрати для однорічної дитини, якщо застосування пероральним шляхом неможливе?
a. Інгаляційний
b. Сублінгвальний
*c. Ректальний
d. Суббукальний
e. Ін'єкційний підшкірний

125. До аптеки звернувся пацієнт, якому призначено інсулін людський короткої дії. Асистент фармацевта під час відпуску препарату попереджає про неухильне дотримання режиму дозування, харчування та фізичних навантажень. Яке ускладнення може розвинутися в пацієнта в разі передозування інсуліну або через надмірне фізичне навантаження?
a. Гіперглікемія
b. Бронхоспазм
c. Гіперліпідемія
*d. Гіпоглікемія
e. Ліподистрофія

126. Асистент фармацевта розкладає лікарські засоби в матеріальній кімнаті на місця зберігання з урахуванням фармакологічних груп. До препаратів якої фармакологічної групи належить флуоксетин?
a. Анксіолітики
*b. Антидепресанти
c. Антигістамінні
d. Холінолітики
e. Психостимулятори

127. Який лікарський засіб, що належить до антагоністів опіатних рецепторів, можна відпустити без рецепта з аптеки в кількості 2 мг на один відпуск?
a. Бупренорфін
b. Буторфанол
*c. Налоксон
d. Налбуфін
e. Налмефен

128. Які дії здійснюються з товарно-матеріальними цінностями перед початком планової інвентаризації в аптеці?
*a. Групуються, розсортовуються та розкладаються за назвами
b. Перевіряються на відповідність стандартам якості
c. Передаються на відповідальне зберігання
d. Упаковуються для перевезення
e. Оцінюються за ринковою вартістю

129. Фармацевт повідомив асистента фармацевта, що лікарський засіб, який потрібний для виготовлення мазі, зберігається в шафі для пахучих і летких речовин. Укажіть, яку субстанцію шукає асистент.
a. Сульфаніламід
b. Цинку оксид
*c. Камфору
d. Кислоту борну
e. Хлорамфенікол

130. У сільській місцевості роздрібна торгівля лікарськими засобами здійснюється через мобільний аптечний пункт, оскільки стаціонарна аптека та аптечний пункт відсутні. Скільки працівників має бути у штаті мобільного аптечного пункту, через який провадиться господарська діяльність із роздрібної торгівлі лікарськими засобами?
a. Лише один фармацевтичний працівник
b. Лише завідувач мобільного аптечного пункту
c. Один водій, один фармацевтичний працівник та завідувач мобільного аптечного пункту
d. Лише один водій
*e. Один водій та не менше як один фармацевтичний працівник

131. Кількісне визначення натрію хлориду можна провести за допомогою аргентометрії, методом Мора. Укажіть речовину, що використовується як індикатор під час цього методу дослідження.
a. Дифенілкарбазон
*b. Калію хромат
c. Натрію еозинат
d. Фенолфталеїн
e. Феруму (IIІ) амонію сульфат

132. Під час приготування рідких лікарських форм асистент фармацевта використовує концентровані розчини лікарських речовин. Яка концентрація 10 мл розчину кальцію хлориду відповідає 5,0 сухої речовини?
a. 5%
*b. 50%
c. 2%
d. 25%
e. 20%

133. Однією з функцій фармацевтичного аналізу є встановлення доброякісності лікарських засобів. Укажіть домішку, для визначення граничного вмісту якої у воді очищеній фармацевт-аналітик застосовує метод комплексонометрії.
a. Сульфати
b. Нітрати
c. Хлориди
*d. Лужноземельні метали
e. Речовини, що окиснюються

134. Укажіть із нижченаведеного варіант, у якому всі три активні фармацевтичні інгредієнти кількісно визначаються методом прямого йодометричного титрування згідно з вимогами ДФУ.
a. Натрію саліцилат, метамізол натрій, хлористоводнева кислота
b. Натрію тетраборат, метамізол натрій, глутамінова кислота
c. Натрію тіосульфат, сульфацетамід натрію, аскорбінова кислота
d. Натрію тіосульфат, глюкоза безводна, бензоат натрію
*e. Натрію тіосульфат, метамізол натрій, аскорбінова кислота

135. Пацієнт хворіє на кандидомікоз, що розвинувся внаслідок тривалого лікування антибіотиками групи тетрациклінів. Який препарат буде ефективним у цьому разі?
*a. Ністатин
b. Хлорамфенікол
c. Римантадин
d. Альбендазол
e. Метронідазол

136. Як називається етап фармакокінетики, під час якого ліпофільні лікарські засоби перетворюються в печінці на водорозчинні метаболіти для подальшого виведення?
a. Розподіл
b. Абсорбція
c. Екскреція
*d. Біотрансформація
e. Кумуляція

137. До аптеки звернулася жінка віком 65 років із приводу профілактики остеопорозу. Який вітамінний засіб разом із препаратами кальцію варто розглянути для запобігання розвитку остеопорозу?
*a. Ергокальциферол
b. Ретинол
c. Рибофлавін
d. Токоферол
e. Піридоксин

138. У відділ кадрів аптеки звернувся асистент фармацевта, що має стаж роботи одинадцять років, шість із яких не працював за спеціальністю, з проханням прийняти його на вакантну посаду. Чи оформить підприємство трудові відносини з цим кандидатом?
*a. Після проходження перепідготовки
b. Не може бути прийнятий у жодному разі
c. Після випробувального терміну
d. Після проходження інтернатури
e. Може бути прийнятий на вакантну посаду

139. До аптеки надійшов електронний рецепт на пільговий відпуск лікарського засобу у формі супозиторіїв, що містить у своєму складі кодеїн та парацетамол. Який термін дії електронного рецепта та як довго він повинен зберігатися в інформаційно-комунікаційній системі?
a. 10 днів, 1 рік
b. 1 місяць, 1 рік
c. 1 місяць, 5 років
*d. 1 місяць, 3 роки
e. 10 днів, 5 років

140. За електронним рецептом з аптеки було відпущено 30 таблеток амлодипіну по 5 мг (лікарський засіб підлягає реімбурсації). Який термін зберігання такого рецепта в інформаційно-комунікаційній системі?
a. 2 роки
b. 1 місяць
*c. 3 роки
d. 6 місяців
e. 5 місяців

141. Атропіну сульфат застосовують під час лікування виразкової хвороби шлунка та дванадцятипалої кишки. Укажіть механізм дії лікарського засобу, завдяки якому зменшується секреція хлористоводневої кислоти та пепсину.
a. Блокада Н_2-гістамінових рецепторів
b. Блокада Н-холінорецепторів
c. Стимуляція М-холінорецепторів
d. Стимуляція Н-холінорецепторів
*e. Блокада М-холінорецепторів

142. Чоловік віком 42 роки із симптомами сезонного алергічного риніту звернувся до аптеки з метою придбання антигістамінного засобу для системного застосування, що не викликає сонливості. Укажіть лікарські засоби, що можуть застосуватися при полінозах протягом усього періоду контакту з алергенами.
*a. Лоратадин, дезлоратадин
b. Бромгексин, амброксол
c. Дифенгідрамін, дименгідринат
d. Дексаметазон, беклометазон
e. Ксилометазолін, тетразолін

143. У лабораторії проводять аналіз препаратів магнію. Який лікарський засіб досліджували, якщо під час додавання розчину барію хлориду в середовищі кислоти хлористоводневої утворився білий осад?
a. Оксид легкий
*b. Сульфат гептагідрат
c. Оксид важкий
d. Карбонат основний
e. Хлорид гексагідрат

144. На аптечний склад надійшла лікарська рослинна сировина (ЛРС): стебла прості або малогіллясті, довжиною до 35 см. Листки почергові, пальчасто-розсічені на 5 часток, частки листків лінійні, загострені. Колір стебел і листків зелений. Квітки поодинокі на верхівці стебел, золотисто-жовті, вільнопелюсткові. Плід збірний, овальний, складається з численних сухих горішків. Запах слабкий. Смак не визначається. Укажіть рослинне джерело цієї ЛРС.
a. Нагідки лікарські
b. Конвалія звичайна
c. Ромашка лікарська
d. Наперстянка пурпурова
*e. Горицвіт весняний

145. Лікарські засоби класифікують залежно від наявності в їхній структурі молекули функціональних груп. Який препарат належить до аліфатичних амінокислот?
a. Метамізол натрію
b. Саліцилова кислота
*c. Глутамінова кислота
d. Бензойна кислота
e. Ацетилсаліцилова кислота

146. Для приготування розчинів йоду використовують його здатність утворювати легкорозчинні комплексні сполуки з калію йодидом. Яку кількість калію йодиду необхідно використати фармацевту, якщо в рецепті не вказано його масу?
a. Половину від маси прописаного йоду
b. Стільки, скільки ж йоду прописано
c. Втричі більше від маси прописаного йоду
d. Втричі менше від маси прописаного йоду
*e. Подвійну кількість від маси прописаного йоду

147. Який із вітамінів групи В використовують у схемах метаболічної терапії при ішемічній хворобі серця, серцевій недостатності, цукровому діабеті та невритах?
a. Ергокальциферол
b. Ціанокобаламін
*c. Тіамін
d. Ретинол
e. Піридоксин

148. Стандарт GDP є обов'язковим елементом системи забезпечення якості лікарських засобів. Діяльності якого суб'єкта господарювання він стосується?
a. Мобільного аптечного пункту
b. Аптечного пункту
c. Аптеки в структурі лікувально-профілактичного закладу
*d. Аптечного складу
e. Аптеки

149. Для профілактики кровотечі перед проведенням хірургічної операції лікар призначив пацієнту етамзилат. Укажіть, завдяки якій фармакологічній дії проявляється гемостатичний ефект препарату.
a. Запобіганню утворення факторів згортання крові
b. Зниженню утворення тромбоксана
*c. Прискоренню агрегації тромбоцитів
d. Стимуляції еритропоезу
e. Гальмуванню тромбоутворення

150. Однією з вимог при виготовленні нестерильних лікарських засобів в умовах аптек є дотримання належних умов зберігання. Що означає вказівка "Зберігати у сухому місці"?
a. При температурі від +15^оC до +25^оC
b. При температурі від +2^оC до +8^оC
c. При температурі від +8^оC до +15^оC
*d. При відносній вологості повітря не більше 60%
e. У місці, яке виключає можливість попадання прямих сонячних променів

