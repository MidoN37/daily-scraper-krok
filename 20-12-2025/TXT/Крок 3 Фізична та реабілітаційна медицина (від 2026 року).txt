1. Які складові постановки цілей в реабілітації за форматом SMART?
a. Конкретні, мотивуючі, досяжні (реалістичні), значимі (релевантні), обмежені в часі
*b. Конкретні, вимірювані, досяжні (реалістичні), значимі (релевантні), обмежені в часі
c. Комплексні, цілісні, досяжні (реалістичні), значимі (релевантні), спрямовані на особу (персоніфіковані)
d. Комплексні, цілісні (холістичні), досяжні (реалістичні), значимі (релевантні), командні
e. Комплексні, вимірювані, досяжні (реалістичні), значимі (релевантні), обмежені в часі

2. Що належить до зовнішніх критеріїв дозування фізичних вправ?
a. Економічні витрати
b. Настрій під час процедури
c. Ознаки втоми
*d. Обсяг, інтенсивність
e. Показники ЧСС

3. Якою повинна бути частота натискань на грудну клітку під час проведення серцево-легеневої реанімації дорослому пацієнту?
a. 120-140/хв
*b. 100-120/хв
c. 80-100/хв
d. 40-60/хв
e. 60-80/хв

4. Як в структурі МКФ позначаються категорії компонентів "Фактори навколишнього середовища"?
a. Цифрою 12
b. Літерою "b"
*c. Літерою "e"
d. Літерою "d"
e. Цифрою 7

5. Спортсмена, який отримав травму передньої хрестоподібної зв'язки, готують до реконструктивної операції. Які засоби доцільно застосувати у передопераційній фазі для покращення подальших результатів?
*a. Вправи для зміцнення м'язів навколо колінного суглоба
b. Повний спокій і уникнення будь-яких фізичних вправ до операції
c. Накладання гіпсової пов'язки для іммобілізації коліна до операції
d. Прийом тільки знеболювальних препаратів для зменшення болю
e. Збільшення осьового навантаження на травмовану кінцівку

6. Яке показання до проведення постурального дренажу бронхів?
*a. Застій секрету в бронхіальному дереві
b. Біль в ділянці грудної клітки
c. Остеохондроз як супутня патологія у випадку вертеброгенної опосередкованості
d. -
e. Кровохаркання

7. Пацієнт віком 56 років з цукровим діабетом 2-го типу скаржиться на біль під час ходьби в ділянці правого кульшового суглоба. Встановлено діагноз: коксартроз. Результат тесту балансу Берга - 52 бали. З якою метою лікар ФРМ призначає одноточкову тростину пацієнту в цьому разі?
a. Зменшення бази опори, таким чином збільшуючи стабільність і рівновагу
*b. Зменшення сили навантаження на кульшовий суглоб
c. Компенсації слабкості середнього сідничного м'яза
d. Допомоги в сенсорному зворотному зв'язку або скануванні середовища
e. Збільшення бази опори, таким чином збільшуючи стабільність і рівновагу

8. Що включає в себе оцінювання менеджменту у фізичній та реабілітаційній медицині?
a. Оцінку якості та доступності послуг
*b. Аналіз ефективності використання ресурсів
c. Визначення плану реабілітації
d. Аналіз фінансової ефективності лікування
e. Оцінку стану здоров'я пацієнта

9. Пацієнт на прийомі у лікаря ФРМ розповідає, що не дивлячись на реабілітацію після геморагічного інсульту відзначає слабкість і порушення функції правої верхньої кінцівки. Який інструмент доцільно застосувати для оцінки функції руки?
a. Модифіковану шкалу Ренкіна
b. Індекс Бартел
*c. Тест Френчай
d. Індекс мобільності Рівермід
e. Тест FIM

10. Пацієнт відповідно до методики тесту прийняв вихідне положення сидячи на підлозі з розігнутими в колінних суглобах нижніми кінцівками і за пропозицією лікаря ФРМ виконав згинання тулуба із максимальним дотягуванням кистями рук. Розтяжність яких структур організму можна оцінити за допомогою цього тесту?
*a. Підколінних сухожиль і нижньої частини тулуба
b. М'язів верхньої частини тулуба та шиї
c. Ахіллового сухожилля
d. М'язів шиї, плечей і верхньої частини спини
e. Підколінних сухожиль

11. Під час оцінювання ступеня жировідкладень лікар ФРМ використав пальпаторну методику, яка полягала у вимірюванні товщини захопленої між великим і вказівним пальцями складки шкіри з підшкірною жировою клітковиною. У якій ділянці прийнято проводити таке оцінювання?
a. На 2-3 см нижче від пупка
b. У міжлопатковому просторі на рівні верхнього кута лопатки
c. На внутрішній поверхні стегна
*d. На рівні пупка
e. У зоні передньої черевної стінки, яка найбільш випинає

12. Який фахівець оцінює функцію ковтання відповідно до розподілу обов'язків у мультидисциплінарній реабілітаційній команді?
a. Сестра медична
b. Лікар фізичної та реабілітаційної медицини
*c. Терапевт мови та мовлення
d. Фізичний терапевт
e. Ерготерапевт

13. Якою є мінімальна частота зборів мультидисциплінарної реабілітаційної команди при реабілітації пацієнта з гострим ішемічним інсультом у стаціонарних умовах?
a. 1 раз на 2 тижні
b. 1 раз на місяць
c. 2 рази на тиждень
*d. 1 раз на тиждень
e. 1 раз на день

14. У пацієнта віком 27 років після кульового поранення нижньої третини гомілки на відстані 5 см від ступні було пошкоджено гілку малогомілкового нерву, внаслідок чого було втрачено функцію розгинання ступні. Яким є очікуваний термін відновлення функції стопи за нормальних умов?
a. До 18 місяців
b. До 6 місяців
c. До 3 місяців
d. До 1 місяця
*e. До 9 місяців

15. Який із засобів найчастіше використовується під час оцінки активності повсякденного життя?
a. Мануальне м'язове тестування
b. Box and block test
*c. Індекс Бартела
d. Тест 6-хвилинної ходьби
e. Шкала Берга

16. Пацієнт, який переніс інсульт, готується до розширення рухового режиму з наступною вертикалізацією положення тіла. Сила якого м'яза визначає можливість утримання тулуба у вертикальному положенні?
a. Великого ромбоподібного м'яза
b. Найширшого м'яза спини
c. Трапецієподібного м'яза
d. Верхнього заднього зубчастого м'яза
*e. М'яза-випрямляча хребта

17. Лікар ФРМ оцінює стан дівчини віком 14 років з черепно-мозковою травмою через два дні після автомобільної аварії. Об'єктивно спостерігається: без свідомості, хоча на СКТ мозку змін немає. Яка найімовірніша причина коми?
a. Епідуральний крововилив
*b. Дифузне аксональне ураження
c. Гідроцефалія
d. Спазм артерій головного мозку
e. Забій головного мозку

18. Який рівень фізичного навантаження під час велоергометрії є початковим для чоловіків за рекомендаціями ВООЗ?
a. 150 Вт
b. 75 Вт
c. 25 Вт
d. 100 Вт
*e. 50 Вт

19. Під час обстеження пацієнта, який переніс перелом лівої стегнової кістки та проходить лікування консервативним методом, встановлено, що обсяг згинання у лівому колінному суглобі - 140^o, а розгинання - 180^o. За результатами рентгенологічного обстеження лівого колінного суглобу патологічних змін не виявлено. Який вид обмеження рухливості спостерігається у пацієнта?
a. Десмогенна контрактура
b. Псевдом'язова контрактура
c. Фібротична контрактура
*d. М'язова контрактура
e. Кістковий анкілоз

20. З метою підвищення ефективності роботи мультидисциплінарної реабілітаційної команди, хто повинен застосовувати модель SMART для постановки мети кожного етапу реабілітації?
*a. Кожен фахівець з реабілітації
b. Пацієнт та його оточення
c. Безпосередньо сам пацієнт
d. Лікар ФРМ
e. Фізичний терапевт

21. Пацієнтка віком 30 років скаржиться на біль в шийному відділі хребта та надпліччі з іррадіацією вздовж правої руки, слабкість м'язів руки та кисті. В анамнезі встановлено діагноз: невропатії променевого нерва правої руки. За результатами мануального м'язового тестування отримані результати: розгиначі передпліччя - 3/5 та згиначі кисті - 4/5 балів. Яке інструментальне обстеження найбільш доцільно призначити в цьому разі?
a. Електронейроміографію
b. Рентгенографію шийного відділу хребта
*c. МРТ шийного відділу хребта
d. Рентгенографію кисті
e. Ультразвукове обстеження плеча

22. У пацієнта після черепно-мозкової травми, під час огляду встановлено: оцінка за шкалою MoCA становить 27 балів, за тестом балансу Берга - 25 балів, індекс Бартеля - 80 балів. Який вид втручання необхідно призначити першочергово?
a. Вправи на розвиток пам'яті та концентрації уваги
*b. Вправи на рівновагу
c. Тренування рухових навичок та умінь
d. Тренування навичок самообслуговування
e. Бобат-терапію

23. У пацієнта віком 35 років з діагнозом: вертеброгенна торакалгія з правого боку в стадії загострення, пальпаторно діагностується напруження і болючість поперечно-остистих м'язів-ротаторів та багатороздільних м'язів праворуч в сегментах Th4-Th5-Th6-Th7. На МРТ виявлено дегенеративні зміни І-ІІА стадії. Яку техніку мобілізації і в якому напрямі необхідно застосувати в цьому разі?
*a. Мобілізація за рахунок натискання пальцями лікаря на остисті відростки в фазі видиху в направленні ротації верхнього хребця вправо
b. -
c. Мобілізація за рахунок натискання пальцями лікаря на остисті відростки в фазі вдиху в направленні ротації вліво та розгинання
d. Мобілізація за рахунок натискання пальцями лікаря на остисті відростки в фазі вдиху в направленні ротації вліво
e. Мобілізація за рахунок натискання пальцями лікаря на остисті відростки в фазі вдиху в направленні розгинання

24. У пацієнтки із розсіяним склерозом під час проведення реабілітації лікар ФРМ відзначає наявність динамічної атаксії. Який метод оцінювання може підтвердити цей симптом?
*a. Проба на діадохокінез
b. Стопний тест Вестфаля
c. Проба Нойка-Ганева
d. Проба Рінне
e. Оцінювання ознаки Стюарта-Холмса

25. Який показник є свідченням економізації фізіологічних функцій організму у відповідь на регулярні тренування?
a. Тахікардія в стані спокою
b. Збільшення ударного об'єму лівого шлуночка у спокої
c. Тахікардія під час навантаження
*d. Брадикардія в стані спокою
e. Брадикардія під час навантаження

26. Хто з фахівців затверджує індивідуальний реабілітаційний план?
a. Фізичний терапевт
b. Ерготерапевт
c. Соціальний працівник
*d. Лікар ФРМ
e. Ортезист-протезист

27. Який клінічний прояв є ознакою декомпенсації хронічної венозної недостатності на нижніх кінцівках?
a. Слабкість в кінцівках
b. Свербіж шкіри
*c. Трофічні виразки
d. Дерматит
e. Блідість шкірних покривів

28. У пацієнтки віком 25 років із розсіяним склерозом спостерігається похитування в позі Ромберга, інтенційний тремор, похитування під час ходьби. Що необхідно включити в програму реабілітаційних втручань в цьому разі?
a. Відновлення когнітивних функцій
b. Відновлення кардіореспіраторної витривалості
c. Відновлення м'язової сили
*d. Відновлення балансу (статичного та динамічного)
e. Відновлення м'язового тонусу

29. Пацієнтка віком 56 років скаржиться на біль у правому плечі, пов'язаний із рухами, і відчуває сильний біль у плечі, коли перекочується та ковзає у ліжку. Із анамнезу відомо, що 6 тижнів тому перенесла мозковий інсульт з правобічною геміплегією. Під час огляду виявлено: головка правої плечової кістки зміщена донизу. Який із нижченаведених методів доцільно призначити в цьому разі?
*a. Функціональна електростимуляція (FES)
b. Черезшкірна електрична нервова стимуляція (TENS)
c. Стимуляція інтерференційним струмом (IFC)
d. Короткохвильова діатермія (SWD)
e. -

30. Під час проведення кліностатичної проби у пацієнта було виявлено уповільнення ЧСС на 20/хв відразу після зміни положення на горизонтальне. Який висновок має зробити лікар ФРМ?
a. Знижена реактивність парасимпатичної нервової системи
b. Знижений тонус парасимпатичної нервової системи
c. Знижений тонус симпатичної нервової системи
*d. Підвищена реактивність парасимпатичної нервової системи
e. Підвищений тонус симпатичної нервової системи

31. Яке втручання застосовується у пацієнтів із вестибуло-атактичним синдромом для тренування рівноваги?
a. Вправи для мімічних м'язів
b. Дозована ходьба
c. Дихальні вправи
*d. Вправи з напівсферою
e. Вправи на силу м'язів верхніх кінцівок

32. Який вплив інтенсивних фізичних навантажень на секреторну функцію шлунка враховують для планування індивідуальних програм реабілітації?
a. Нейтральний
b. Інтактний
*c. Пригнічуючий
d. -
e. Стимулючий

33. Після проведення проби Мартіне-Кушелевського у пацієнта збільшився артеріальний тиск з 120/80 мм рт. ст. до 170/95 мм рт. ст., а пульс - з 72/хв до 140/хв. Для якого типу реакції серцево-судинної системи на фізичне навантаження характерні такі зміни?
*a. Гіпертонічного
b. Гіпотонічного
c. Дистонічного
d. Нормотонічного
e. Східчастого

34. Під час проведення мануально-м'язового тестування сили м'язів, що розгинають гомілку, лікар ФРМ встановив, що пацієнт може долати невеликий спротив, при цьому амплітуда руху у колінному суглобі була неповною. Який сегмент спинного мозку найімовірніше уражений в пацієнта?
a. L5
b. L1
c. L2
d. L4
*e. L3

35. Якими є особливості поранень та їх реабілітаційного менеджменту під час катастроф та конфліктів?
a. Чіткий документообіг гарантує зберігання та передачу необхідної інформації про характер поранення
b. Наявність чіткого маршруту руху пацієнтів
c. Надання допомоги здійснюється переважно висококваліфікованими фахівцями
*d. Часті інфекційні ускладнення
e. Найбільш часті одиничні поранення

36. Хто є найважливішим членом мультидисциплінарної реабілітаційної команди?
a. Лікар ФРМ
b. Психотерапевт
c. Фізичний терапевт
*d. Пацієнт
e. Ерготерапевт

37. Пацієнтці важко виконувати швидкі чергування рухів під час проведення неврологічного тестування. В анамнезі: тяжка черепно-мозкова травма. Яке порушення спостерігається у пацієнтки?
*a. Адіадохокінез
b. Дизартрія
c. Дисфагія
d. Дисметрія
e. Атаксія

38. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Який компонент лікування є обов'язковим у цьому разі?
a. Протизапальна терапія
b. Протисудомна терапія
c. -
d. Зниження моторної збудливості
*e. Аналгезія

39. Який провокаційний тест буде інформативним для діагностики уражень крижово-клубових суглобів?
a. Тест болісної дуги
b. Pivot shift
*c. FABER
d. Crush
e. TUG

40. Укажіть побічний (передбачуваний) ефект під час проведення анаеробних тренувань.
*a. Вироблення молочної кислоти
b. Зниження рівня ШОЕ
c. Збільшення жирових відкладень
d. Підвищення рівня ШОЕ
e. Підвищення вмісту холестерину в крові

41. Під час проведення терапевтичних вправ у пацієнта віком 27 років із тетраплегією виник сильний головний біль. Об'єктивно виявлено: АТ - 220/160 мм рт. ст., пульс - 50/хв. Спостерігається виражена пітливість по задній частині шиї та на чолі. Під час мануального обстеження виявлено: сечовий міхур розтягнутий, пальпується над лобковою кісткою. Яке втручання потрібно першочергово провести для покращення стану пацієнта?
a. Надати горизонтальне положення
b. Ввести петлевий діуретик
c. Ввести гіпотензивний препарат для зниження артеріального тиску
d. Ввести знеболювальний препарат для зняття головного болю
*e. Замінити катетер і спустити сечу із сечового міхура

42. Завдяки якому методу можна досягти розвантаження міжхребцевих дисків і суглобів, зменшити тиск на корінці спинномозкових нервів?
*a. Витяжіння
b. Ізометричних терапевтичних вправ
c. Дзеркальної терапії
d. Позиціонування
e. Тейпування

43. Який з методів дослідження може використовуватися лікарями ФРМ під час обстеження пацієнтів з компресійними та травматичними невропатіями верхніх кінцівок з метою оцінювання функціональної здатності м'язів та розробки алгоритму застосування засобів фізичної терапії?
*a. ММТ (мануальне м'язове тестування)
b. ВЕМ (Велоергометрія)
c. КТ (комп'ютерна томографія)
d. МРТ (магнітно-резонансна томографія)
e. НМГ (нейроміографія)

44. Пацієнт віком 45 років скаржиться на відчуття пекучого болю в правій стопі, болісність під час носіння протеза. В анамнезі: трансфеморальна ампутація справа внаслідок мінно-вибухової травми 6 місяців тому. Який вид реабілітаційного втручання допоможе зменшити больовий синдром?
a. Бімануальна терапія
b. Еластичне бинтування кукси
*c. Дзеркальна терапія
d. Терапія обмеженням руху
e. Ерготерапія

45. Яку структуру головного мозку лікар ФРМ оцінює під час обстеження функції зовнішнього дихання?
*a. Довгастий мозок
b. Мозочок
c. Середній мозок
d. Проміжний мозок
e. Таламус

46. Під час огляду пацієнтки віком 38 років із діагнозом: вертеброгенна цервікалгія в стадії загострення, виявлено: підвищений тонус та болісність верхньої частини трапецієподібного м'яза праворуч. В якому напрямі повинен виконати розтяг м'язів фахівець під час фази розслаблення, виконуючи методику постізометричної релаксації?
a. У направленні згинання шиї та голови, повертання вправо
b. У направленні повертання вправо шиї та голови, нахил вправо
c. У направленні розгинання шиї та голови, бокового згинання вправо
*d. У направленні згинання шиї та голови, бокового згинання вліво
e. У направленні розгинання шиї та голови, повертання вправо

47. Що належить до допоміжних засобів, які прикріплені до тіла або кінцівки, для підтримки м'язово-скелетних функцій чи пов'язаних з рухом функцій та для корегування стану анатомічних структур?
a. Милиці передплічні
b. Тростини та палиці для ходіння
c. Ортопедичне взуття
d. Протези
*e. Ортези

48. Під час обстеження пацієнта з перенесеним гострим порушенням мозкового кровообігу за геморагічним типом лікар ФРМ фіксує порушення мовлення. Відзначається утруднення при вимові деяких звуків та їх поєднань, мова невиразна, нечітка, малозрозуміла з укороченим видихом на фоні прискореного та переривчастого дихання. При цьому зміст і логічність висловлень збережені, пацієнт розуміє звернене до нього мовлення. Яке порушення мовлення виникло в пацієнта?
a. Афазія
b. Вербальна апраксія
*c. Дизартрія
d. Дисфонія
e. Алалія

49. Вкажіть назву контрактури, утвореної паталогічно зміненим долонним апоневрозом.
a. Псевдом'язова
*b. Дюпюїтрена
c. Неврогенна
d. Фолькмана
e. Дерматогенна

50. Пацієнту віком 23 роки 2 тижні тому зняли гіпсову іммобілізацію, що була пов'язана з переломом малогомілкової кістки в нижній третині. Лікар призначив 30% осьового навантаження на уражену нижню кінцівку. Який із допоміжних засобів пересування найбільш доцільно призначити пацієнту з огляду на найбільшу ефективність щодо відновлення ходьби та безпечність, та з урахуванням того, що пацієнт планує їх використовувати під час ходьби на вулиці?
*a. Милиці
b. Ходунки
c. Стандартну одноопорну палицю
d. Палицю з рухомою опорою
e. Чотирьохопорну палицю

51. Перед змаганнями з волейболу, лікар планує провести обстеження команди по визначенню типу реакції серцево-судинної системи на фізичне навантаження. Яку із нижченаведених проб використає лікар?
a. Летунова
b. Вальсальви
c. Флека
*d. Мартіне-Кушелевського
e. Штанге

52. Під час дослідження амплітуди рухів у плечовому суглобі визначається пропорційне обмеження пасивних рухів у різних напрямках з кінцевим відчуттям безболісного розтягу м'яких тканин подібним до нормального, але яке виникає раніше порівняно зі здоровим суглобом на протилежній стороні. Який вид контрактури спостерігається у цьому разі?
*a. Артрогенна
b. Тендогенна
c. Міогенна
d. Неврогенна
e. Десмогенна

53. Пацієнту віком 45 років діагностовано: гострий інфаркт міокарда. Який обсяг реабілітаційної допомоги показаний пацієнту в гострому періоді захворювання?
a. Дуже високий
*b. Низький
c. Високий
d. Середній
e. Помірний

54. Під час катання на ковзанах фігурист здійснив невдалий ротаційний рух у колінному суглобі. У цей момент відчув хрускіт та біль у колінному суглобі, згодом з'явився набряк. Об'єктивно спостерігається: коліно помірно набрякле, рухи обмежені та болісні. Позитивний симптом "передньої висувної шухляди". Пошкодження якої структури колінного суглоба потрібно запідозрити першочергово?
a. Колатеральної зв'язки
*b. Передньої хрестоподібної зв'язки
c. Задньої хрестоподібної зв'язки
d. Латерального меніска
e. Медіального меніска

55. Під час проведення спірометрії встановлено, що ОФВ1 - 78%, ОФВ1/ЖЄЛ - 74%. Який висновок можна зробити щодо стану функції зовнішнього дихання?
a. -
b. Порушення змішаного типу
c. Показники відповідають нормі
d. Рестриктивні порушення
*e. Обструктивні порушення

56. Яка найчастіша причина смерті пацієнтів із ШВЛ-залежною тетраплегією, які вижили в перші 24 години?
a. Сепсис
b. ТЕЛА
c. Ниркова недостатність
d. Пролежнева інфекція
*e. Пневмонія

57. Пацієнт віком 24 роки після ДТП отримав травму спинного мозку на рівні шийного відділу хребта. Після стабілізації стану пацієнта через три тижні перевели до реабілітаційного відділення. Під час реабілітаційного обстеження пацієнта встановлено, що неврологічний рівень - C6, повне ураження AIS А. Під час заняття з фізичним терапевтом пацієнт відчув пульсуючий головний біль, закладеність носа, виражену пітливість. Об'єктивно спостерігається: гіперемія шкіри обличчя, виражений периферичний ангіоспазм (холодні та бліді кінцівки), пілореакція, гіпергідроз. Який стан виник у пацієнта?
a. Гострий розлад мозкового кровообігу
b. Тиреотоксичний криз
*c. Автономна дисрефлексія
d. Транзиторна ішемічна атака
e. Симпато-адреналовий криз

58. У результаті перенесеної черепно-мозкової травми у пацієнта спостерігається часткове порушення поверхневої чутливості та сприйняття болю. Об'єктивно: під час дослідження уколом голкою з'являється надмірно інтенсивний біль на окремих ділянках шкіри. Який тип порушення чутливості спостерігається у пацієнта?
a. Гіперестезія
*b. Гіпералгезія
c. Алодинія
d. Дизестезія
e. Парестезія

59. Який рівень фізичного навантаження під час велоергометрії є початковим для нетренованих жінок та дітей за рекомендаціями ВООЗ?
*a. 25 Вт
b. 150 Вт
c. 50 Вт
d. 75 Вт
e. 100 Вт

60. Який фахівець зі складу мультидисциплінарної реабілітаційної команди займається навчанням родичів навичкам догляду за пацієнтом?
a. Соціальний працівник
b. Фізичний терапевт
*c. Ерготерапевт
d. Лікар ФРМ
e. Асистент фізичного терапевта

61. Під час проведення терапевтичних вправ у відділенні реабілітації пацієнт, який переніс інфаркт міокарда, втратив свідомість. На ЕКГ виявлено: фібриляція шлуночків. Яка невідкладна допомога необхідна пацієнту?
a. Знеболення
b. Антиаритмічна терапія
c. Вагусні проби
d. Електростимуляція
*e. Дефібриляція

62. Для пацієнта з дисфагією після гострого порушення мозкового кровообігу для профілактики аспірації ефективним є маневр з підтягуванням підборіддя. Який механізм дії цього маневру?
a. Знижує глотковий тиск
b. Зменшує екскурсію верхнього стравохідного сфінктера
c. Пригнічує перистальтику м'язів глотки
*d. Зменшує відкриття дихальних шляхів
e. Зменшує екскурсію нижнього стравохідного сфінктера

63. Як впливає вестибулярне навантаження на тонус м'язів?
a. Знижує тонус
b. Не впливає
*c. Збільшує тонус
d. Закономірність впливу не з'ясована
e. -

64. У пацієнта діагностовано ДЦП. Що з нижченаведеного може обмежувати використання терапевтичних вправ у воді?
a. -
*b. Епілептичний напад
c. Контрактури
d. Спастичний парапарез
e. Затримка психічного розвитку

65. Пацієнт після мозкового інсульту в басейні правої середньомозкової артерії скаржиться на складності під час ходьби, особливо по нерівній місцевості. За результатами тесту балансу Берга отримано 46 балів. Яку оптимальну терапію необхідно призначити пацієнту?
a. Тренування ходьби із фізичною допомогою з одноточковою тростиною в правій руці пацієнта
b. Тренування самостійної ходьби з одноточковою тростиною в лівій руці пацієнта
c. Тренування ходьби з допомогою з одноточковою тростиною в лівій руці пацієнта
d. Тренування самостійної ходьби із ходунками
*e. Тренування самостійної ходьби з одноточковою тростиною в правій руці пацієнта

66. У пацієнта спостерігаються прояви спастичного лівостороннього геміпарезу. З метою збільшення обсягу рухів у суглобах паретичних кінцівок призначено пасивні вправи. Яку амплітуду рухів доцільно обрати у цьому разі?
*a. Максимальну
b. Помірну
c. Залежну від болю
d. Толерантну
e. Малу

67. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Яким є очікуваний термін повного відновлення функції м'язів кисті?
a. 4 тижні
b. 12 тижнів
c. 2 тижні
*d. 6 тижнів
e. 14 тижнів

68. У дитини віком 14 років з ДЦП виражений патерн спастичності у вигляді приведення стегна. Лікарем ФРМ введено ботулотоксин у великий привідний м'яз. Які результати очікуються в цьому разі?
a. Покращення опори на п'ятку
b. Покращення функції сидіння
c. Полегшення під час носіння взуття
d. Покращення ходьби
*e. Полегшення гігієни періанальної зони

69. У пацієнта з травмою спинного мозку на рівні С7 протягом ранньої мобілізації при спробах перевести пацієнта з положення лежачи у положення сидячи відбувалося різке зменшення артеріального тиску. Яке призначення буде найбільш оптимальним у цьому разі?
a. Бинтування нижніх кінцівок
b. Перед переміщенням призначення дихальних вправ
c. Направлення пацієнта на консультацію до лікаря-кардіолога
*d. Надягання абдомінального бандажу перед переміщенням
e. Перенесення спроби переміщення на більш віддалені терміни після стабілізації артеріального тиску

70. Яка шкала буде найінформативнішою для оцінки м'язового тонусу пацієнта з хворобою Паркінсона під час проходження ним реабілітації?
a. Тард'є
b. Модифікована шкала Ашфорта
*c. Вираженості екстрапірамідного тонусу
d. Ашфорта
e. Пеннінгтона

71. До якого виду реабілітаційних заходів належить налаштування середовища на роботі та вдома?
*a. Ерготерапія
b. Нутритивна терапія
c. Нейропсихофізіологічні втручання
d. Фізична терапія
e. Медичні втручання

72. У жінки під час проведення стимуляційної електронейроміографії серединного нерва на правому передпліччі в ділянці карпального каналу виявлено збільшення латентності періоду М-відповіді та зменшення швидкості проведення імпульсу. Який патологічний стан виник у пацієнтки?
*a. Демієлінізація
b. Радикулопатія
c. Нейротмезис
d. Міопатія
e. Аксональне ураження

73. Лікар ФРМ обстежує пацієнта із травмою спинного мозку. Який інструмент потрібно використати для оцінки тяжкості пошкодження спинного мозку?
*a. Шкалу ASIA
b. MMSE
c. Шкалу Морса
d. Шкалу Освестрі
e. Тест Берга

74. У пацієнта віком 67 років лікар ФРМ запідозрив розвиток неглекту після повторного мозкового інсульту. За допомогою якого реабілітаційного інструменту оцінювання можна підтвердити синдром просторового ігнорування в цьому разі?
a. Індексу Бартел
b. Шкали ASIA
*c. Тесту Альберта
d. Проби Ромберга
e. Шкали Фугл-Мейєра

75. Пацієнт віком 60 років скаржиться на швидке втомлення. Об'єктивно спостерігається: стоячи із заплющеними очима похитується, втрачає рівновагу, тонус скелетних м'язів знижений. Яка структура мозку найімовірніше уражена в пацієнта?
a. Гіпоталамус
b. Базальні ганглії
*c. Мозочок
d. Прецентральна звивина кори великих півкуль
e. Таламус

76. Пацієнтці віком 47 років встановлено діагноз: гострий комплексний регіональний больовий синдром (CRPS) I типу з набряком. Які медикаментозні засоби доцільно призначити в програмі реабілітації?
*a. Преднізолон
b. Ібупрофен
c. Диметилсульфоксид для місцевого застосування
d. Баклофен
e. -

77. Пацієнт з важким перебігом COVID-19 перебуває на стаціонарному лікуванні. Проведено оцінювання членами мультидисциплінарної реабілітаційної команди, за результатами якого призначено позиціонування. Які цілі цієї інтервенції?
a. Нормалізації дихання, збільшення сили дихальних м'язів, збільшення екскурсії грудної клітки
b. Зменшення задишки, очищення дихальних шляхів і тренування скелетних м'язів
c. Постійного моніторингу дихальних і гемодинамічних показників
d. Проведення активних вправ для кінцівок, тулуба, вправи для поліпшення повсякденної активності
*e. Оптимізація легеневої вентиляції, вентиляційно-перфузійного співвідношення та попередження виникнення ускладнень

78. Укажіть найпоширеніший стандартизований метод оцінювання афазії.
a. Глобальна афазійна шкала (Global Aphasia Rating Scale)
*b. Бостонська діагностична шкала афазії (Boston Diagnostic Aphasia Examination)
c. Шкала Фрідмана (Friedman Scale)
d. Шкала оцінки афазії Ріттера (Ritter Scale for Aphasia Rating)
e. Шкала Хокінса (Hokin's Scale)

79. Яка шкала найчастіше використовується для прогнозування результатів у реабілітації пацієнтів з інсультом?
a. Шкала когнітивного функціонування Ранчо Лос Амігос
b. Індекс Бартела
c. FIM
d. MMSE
*e. NIHSS

80. Яким повинне бути співвідношення натискань на грудну клітку та штучним диханням під час проведення серцево-легеневої реанімації у випадку констатації раптової зупинки кровообігу у дорослого пацієнта?
a. 15:2
b. 10:1
*c. 30:2
d. 5:2
e. 5:1

81. Що з нижченаведеного має найбільшу ефективність щодо попередження набряку кукси у гострому періоді реабілітації пацієнта після ампутації кінцівки?
a. Мобілізація рубця
*b. Компресійна терапія
c. Тактильна стимуляція
d. Позиціонування
e. Ідеомоторні вправи

82. Пацієнт віком 65 років переніс ішемічний інсульт, має помірний парез лівої ноги та труднощі з підтримкою рівноваги під час руху, що призводить до порушення ходьби. Проживає в гірській місцевості. Під час оцінювання за шкалою Берга - 52 бали. Яка з нижченаведених методик є найефективнішою для відновлення здатності до ходьби?
*a. Тренування ходьби в природних умовах перебування пацієнта
b. Використання ортезів на нижні кінцівки
c. Тренування на біговій доріжці з підтримкою ваги тіла
d. Вправи на стійкість і рівновагу
e. Тренування з використанням ходунків

83. Пацієнт віком 55 років звернувся до сімейного лікаря зі скаргами на кашель вранці з виділенням в'язкого зеленого мокротиння, задишку під час невеликого фізичного навантаження, стомлюваність, порушення сну. Погіршення стану відчув близько двох тижнів тому, пов'язує з перенесеною вірусною інфекцією. Кашель щоранку турбує протягом 10-ти років. Працює в деревообробному цеху, без систем вентиляції та засобів респіраторного захисту. Курить 20-30 сигарет на добу більше 35 років. Після двотижневого курсу медикаментозного лікування пацієнта скеровано на консультацію до лікаря фізичної та реабілітаційної медицини. Що з нижченаведеного найбільш доречно включити у зміст реабілітаційного обстеження цього пацієнта?
a. Оцінювання умов праці
b. Оцінювання функції ковтання
c. Когнітивне оцінювання
d. Оцінювання соціального статусу
*e. Оцінювання патерну дихання

84. Спортсмен під час забігу на напівмарафонську дистанцію упав і втратив свідомість. Кардіореанімаційна бригада, яка прибула на місце надала допомогу та встановила діагноз гострого фізичного навантаження. Яка зміна на ЕКГ є найбільш характерною для цього стану?
a. Деформація QRS комплексу
b. Скорочення інтервалів PQ, QT
c. AV-блокада Мобітц 2
d. Порушення ритму за типом екстрасистолії
*e. Зміщення сегмента ST нижче ізолінії на 2 мм

85. До лікаря фізичної та реабілітаційної медицини звернувся пацієнт після перелому лівої великогомілкової кістки 5 днів тому. Об'єктивно спостерігається: права нижня кінцівка знерухомлена гіпсовою пов'язкою до нижньої третини стегна. Які вправи найбільш доцільно призначити пацієнту?
a. Активні динамічні вправи для колінного суглоба
*b. Ізометричні вправи для м'язів гомілки
c. Пасивні вправи для гомілковостопного суглоба
d. Пасивні вправи для колінного суглоба
e. Ізотонічні вправи для м'язів гомілки

86. Пацієнт після ішемічного інсульту скаржиться на труднощі з ходьбою, зокрема на обмеження дистанції, яку він може пройти самостійно. Лікар ФРМ хоче встановити довгострокову ціль для покращення його рухових навичок. Пацієнт налаштований на активну участь у процесі реабілітації. Яка з нижченаведених цілей є прикладом правильно встановленої довгострокової цілі у SMART-форматі?
a. Навчити пацієнта ходити з використанням тростини протягом 3-х днів
b. Поліпшити ходьбу пацієнта до кінця тижня
*c. Збільшити дистанцію ходьби пацієнта до 500 метрів без допомоги протягом 6-ти місяців
d. Забезпечити пацієнту комфорт під час пересування
e. Відновити повну мобільність пацієнта протягом 1-го місяця

87. Пацієнту віком 56 років встановлено діагноз: ішемічний інсульт у басейні задньої нижньої мозочкової артерії, бульбарний синдром. Об'єктивно спостерігається: дисфагія, дизартрія, дисфонія. Що необхідно включити в програму реабілітаційних втручань в цьому разі?
a. Відновлення когнітивних функцій
b. Менеджмент спастичності
c. Сенсорну інтеграцію
d. Відновлення м'язової сили
*e. Менеджмент порушень ковтання

88. Лікар ФРМ спостерігає, як фізичний терапевт розпочинає перше терапевтичне заняття з пацієнтом, який переніс гостре порушення мозкового кровообігу в басейні лівої мозкової артерії, направлене на навчання техніці підійматися сходами. Для забезпечення максимальної безпеки, де саме повинен знаходитись фізичний терапевт?
a. Праворуч від пацієнта на одну сходинку вище
*b. Праворуч від пацієнта на одну сходинку нижче
c. Ліворуч від пацієнта на одну сходинку нижче
d. Позаду від пацієнта
e. Ліворуч від пацієнта на одну сходинку вище

89. Пацієнта шпиталізовано з приводу спінальної травми шийного відділу хребта. Об'єктивно спостерігається: втрата рухової функції, порушення чутливості. Пацієнт іммобілізований, тривалий час перебуває на ліжковому режимі в положенні на спині. У якому місці найчастіше утворюються пролежні за таких умов?
a. Сідниці
*b. Крижова кістка
c. Гомілки
d. Лопатки
e. П'ятки

90. Пацієнт віком 45 років скаржиться на зниження пам'яті, складнощі під час концентрації уваги, не вірить у своє одужання, вважає себе тяжкохворим. Із анамнезу відомо, що нещодавно переніс інфаркт міокарда. Об'єктивно спостерігається: орієнтований у повному об'ємі, фон настрою знижений, астенічний, суїцидальні думки заперечує. Шукає співчуття і співпереживання. Який провідний синдром у цього пацієнта?
a. Паранояльний
b. Істеричний
c. Обсесивний
d. Астенічний
*e. Астено-депресивний

91. У пацієнта віком 45 років протягом двох років спостерігається сильний біль у ділянці зап'ястя, який посилюється при щипкових діях та ліктьовій девіації, прийом анальгетиків майже не покращує стан. Останнім часом знизилася сила у великому та вказівному пальцях. Періоди перерв у праці, 4 цикли реабілітації та локальні ін'єкції стероїдних препаратів не принесли значного полегшення. Вкажіть найбільш оптимальну тактику лікування в цьому разі.
a. Збільшення дози анальгетиків
b. Операція з подовження сухожилля зап'ястка
c. Артродез зап'ястка
*d. Хірургічна декомпресія
e. Призначення терапевтичних вправ на розтягнення м'яких тканин

92. Військовослужбовець отримав пошкодження спинного мозку внаслідок мінно-вибухової травми. Під час обстеження м'язової сили за мануальним м'язовим тестом встановлено, що відведення у плечовому суглобі з обох боків становить 5 балів, розгинання у правому зап'ястку - 5 балів, у лівому - 3 бали, розгинання у ліктьовому суглобі з обох боків - 2 бали. При оцінці поверхневої чутливості встановлено, що у сегментах С2-Т1 чутливість складала 2 бали, в сегменті Т2 - справа 2 бали, зліва - 1 бал, в сегменті Т3 - з обох боків 0 балів. Оцініть неврологічний рівень пошкодження спинного мозку за шкалою AIS.
a. С7
b. С4
c. С8
*d. С6
e. С5

93. Яке дослідження проводиться з метою визначення життєвої ємності легень, її складових та оцінки форсованого видиху?
a. Спірометрична проба з бронхолітиком
b. Тест із затримкою дихання
c. Пікфлоуметрія
*d. Спірометрія
e. Вимірювання пікової швидкості видиху

94. Які компоненти пам'яті оцінюються під час тестування?
*a. Засвоєння, збереження, відтворення
b. Спостереження, відтворення, вивчення
c. Засвоєння, моторна пам'ять, відтворення
d. Емоційна пам'ять, збереження, відтворення
e. Вивчення, відтворення, підсвідома пам'ять

95. Що визначається як максимальний стимул під час дослідження нервової провідності протягом електронейроміографії?
a. Найвища інтенсивність подразника, яку може перенести пацієнт
*b. Стимул, за межами якого не відбувається подальшого збільшення викликаної амплітуди
c. Будь-який стимул, який перевищує пороговий стимул
d. Стимул, за межами якого відбувається подальше збільшення викликаної амплітуди
e. Стимул, який на 20-30% перевищує порогову стимуляцію

96. Пацієнт після травматичного ушкодження спинного мозку скаржиться на зниження можливості довільного утримання сечі при появі перших позивів до сечовипускання. З порушенням функції якої структури сечовидільної системи насамперед пов'язані такі симптоми?
a. Поздовжніх м'язів уретри
b. Детрузора сечового міхура
c. Клапана сечоводів
*d. Зовнішнього сфінктера сечового міхура
e. Внутрішнього сфінктера сечового міхура

97. Руку пацієнта віком 24 роки затисло уламками в ділянці плеча. Пацієнт може рухати пальцями кисті, але сила м'язів знижена до 3/5 за ММТ. Який вид пошкодження периферичних нервів найімовірніший у цьому разі?
a. Перерізання
b. Розтягнення
c. Невротмезис
d. Аксонотмезис
*e. Невропраксія

98. Пацієнтка віком 43 роки скаржиться на те що не може утримати воду у роті, надути щоку. Своє захворювання пов'язує з переохолодженням. Об'єктивно спостерігається: очна щілина зліва розширена, око не закривається, при наморщуванні лоба складки не утворюються, лівий кут рота опущений. Зліва симптом Белла. Сльозотеча з очей. Мозочкових симптомів і розладу чутливості не виявлено. Під час подальшого обстеження пацієнтки який рефлекс знижується або не викликається у разі цієї патології?
a. Корнеальний рефлекс справа
b. Надбрівний рефлекс справа
c. Нижньощелепний зліва
d. Кон'юнктивальний рефлекс справа
*e. Надбрівний рефлекс зліва

99. Що є надійним прогностичним фактором щодо здатності дитини з церебральним паралічем самостійно пересуватися?
a. Передчасні пологи (до 32-х тижнів)
b. Збережені примітивні рефлекси
*c. Здатність самостійно сидіти до 2-х років
d. Повзання до 3-х років
e. Наявність спастичності

100. Пацієнту віком 22 роки з муковісцидозом проводиться постуральний дренаж і перкусія середньої частки правої легені. Яке положення пацієнта є найбільш оптимальним під час проведення процедури?
*a. Лежачи на клині з піднятим правим плечем на подушці з головою нижче таза
b. Лежачи з піднятим правим плечем на подушці та головою в одній площині з тазом
c. Лежачи на животі з піднятим лівим плечем на подушці та головою в одній площині з тазом
d. Лежачи на клині з піднятим лівим плечем на подушці з головою нижче таза
e. Лежачи на клині з піднятим лівим плечем на подушці з головою вище таза

101. Що вважають заключним етапом фізичної реабілітації?
a. Прогнозування оптимального покращення функціонування
*b. Контроль, який передбачає визначення ефективності
c. Безпосереднє втручання, виконання програми
d. Обстеження й аналіз отриманої інформації та складання індивідуальної програми фізичної реабілітації
e. Встановлення психоемоційного контакту з дитиною та батьками

102. Спортсмен-спринтер на старті в момент відриву ноги від землі відчув біль по задній поверхні нижньої третини лівої гомілки. Під час обстеження виявлено, що у пацієнта відсутнє підошовне згинання лівої стопи. Яке з нижченаведених порушень функціонування, найімовірніше, буде встановлено в пацієнта?
a. Порушення згинання у лівому колінному суглобі
b. Порушення розгинання пальців стопи
c. Порушення ходьби на "п'ятках"
d. Порушення згинання пальців стопи
*e. Порушення ходьби на "носках"

103. До стаціонару шпиталізовано військовослужбовця після перелому великогомілкової кістки зліва, який відбувся 2 дні тому. Під час позиціонування пацієнт поскаржився фізичному терапевту на нестерпний біль в ділянці лівої гомілки, який посилюється при пасивних рухах та спробі напружити м'язи гомілки, прийом знеболюючих засобів не покращує стан. Під час пальпації лікар ФРМ встановив значне напруження м'яких тканин гомілки. Яка найімовірніша причина болю у пацієнта?
a. Варіант нормального відновлення для даного періоду реабілітації
*b. Компартмент-синдром
c. Краш-синдром
d. Неконсалідований перелом
e. Не діагностоване поєднання перелому із травмою м'яких тканин гомілки

104. У пацієнтки віком 34 роки під час обстеження колінного суглоба було виявлено пошкодження і запальні зміни сухожилків та сухожилкових піхв, які в результаті призвели до обмеження його рухливості. Який тип контрактури виник у пацієнтки?
a. Неврогенний
b. Міогенний
c. Артрогенний
*d. Тендогенний
e. Десмогенний

105. Який стан є протипоказанням до призначення ботулінотерапії?
a. Мігрень
b. Фантомні болі
c. Оромандибулярна дистонія
d. Нейропатичні болі
*e. Порушення нервово-м'язової передачі

106. На черговому засіданні міської ради були затверджені положення щодо включення ранньої реабілітації до плану ліквідації можливих наслідків воєнних конфліктів в охороні здоров'я з чітким розподілом функцій фахівців з реабілітації та визначенням реабілітаційних маршрутів. До якого з етапів боротьби зі стихійними лихами належить ця активність?
*a. Готовності
b. Пом'якшення наслідків
c. Реагування
d. Відновлення
e. Прогнозування

107. Відповідно до порядку маршрутизації пацієнтів з травмами спинного мозку, який з критеріїв є ключовим щодо завершення гострого періоду та можливості переведення пацієнта на післягострий період реабілітації?
a. -
b. Відсутність змін реабілітаційного прогнозу при наданні допомоги
c. Пацієнту надано повний обсяг рекомендацій щодо подальшого забезпечення допоміжними засобами реабілітації, пацієнт навчений їх користуванню
d. Пацієнту надано рекомендації щодо облаштування житла
*e. У пацієнта відсутні пролежні, застійні пневмонії

108. Фахівець із реабілітації проводить оцінювання ходи та рівня моторної активності у семирічного хлопчика. Відзначається слабкість і зменшення об'єму м'язів ніг. Хода широкими кроками по вигляду нагадує перевалювання "качину ходу". Утруднення при підійманні сходами та вставанні зі стільця без допомоги рук. Позитивний симптом Говерса. Яке порушення ходи спостерігається у хлопчика?
a. Нейропатична хода
b. Гіперкінетична хода
c. Геміплегічна/геміпаретична хода
*d. Міопатична хода
e. Паркінсонічна хода

109. У пацієнта віком 43 роки через 6 місяців після перенесеного ішемічного інсульту спостерігається підвищення тонусу м'язів в правих кінцівках, яке виявляється протягом усього руху, але не утруднює виконання пасивних рухів. Ступінь підвищення тонусу м'язів за шкалою Ashworth - 3/5 балів. Що необхідно включити в програму реабілітаційних втручань у цьому разі?
a. Відновлення м'язової сили
b. Відновлення балансу
c. Відновлення когнітивних функцій
d. Сенсорну інтеграцію
*e. Менеджмент спастичності

110. Який метод дозволяє обстежити показники фізичного розвитку, визначити статуру, склад тіла, силу окремих м'язових груп, ступінь рухливості в суглобах і зміни цих параметрів в процесі занять?
a. Соматоскопічний
b. Рентгенологічний
c. Соматографічний
d. Ультразвуковий
*e. Соматометричний

111. У тенісиста діагностовано тендиніт одного з м'язів поясу верхньої кінцівки, що зумовлює тертя сухожилка з акроміальним відростком лопатки. Сухожилок якого м'яза уражений?
a. Підостьового
*b. Надостьового
c. Дельтоподібного
d. Малого круглого
e. Великого круглого

112. Для обстеження пацієнта лікар призначив проведення теппінг-тесту. З якою метою було призначено дослідження?
*a. Визначення функціонального стану нервово-м'язового апарату
b. Визначення координації рухів
c. Визначення вестибулярної стійкості
d. Визначення функціонального стану сенсорних систем
e. Визначення стану м'язового тонусу

113. Пацієнту віком 37 років встановлено діагноз: компартмент-синдром після перелому обох кісток передпліччя. Якими повинні бути першочергові дії лікаря ФРМ?
a. Не знімаючи гіпсової лонгети, позиціонувати руку нижче рівня тулуба
b. Зняти гіпсову пов'язку та позиціонувати руку нижче рівня тулуба
c. Негайно провести лімфодренажний масаж
d. Не знімаючи гіпсової лонгети, позиціонувати руку на рівні серця
*e. Зняти гіпсову пов'язку та позиціонувати руку на рівні серця

114. Пацієнт віком 36 років з розсіяним склерозом звернувся до лікаря ФРМ зі скаргами на спастичність м'язів розгиначів стегна та гомілки, а також м'язів плеча, внаслідок чого виникають обмеження під час ходьби та здатності до самостійного харчування. Який діагностичний інструмент доцільно застосувати для оцінки функції верхньої та нижньої кінцівок?
*a. Модифікована шкала Ашфорта
b. Індекс Бартела
c. Тест Берга
d. Мануальне м'язове тестування
e. Шкала Борга

115. Пацієнт звернувся до лікаря ФРМ зі скаргами на нестійкість та невпевненість під час ходьби. Під час оцінювання рівноваги за допомогою шкали Берга було отримано 39 балів. Які рекомендації необхідно надати пацієнту щодо безпечного пересування?
a. Переміщення на візку
b. Ходьба без допоміжних засобів пересування
c. Самостійна ходьба з опорою на тростину
*d. Ходьба з фізичною підтримкою іншої особи
e. Ходьба тільки під візуальним контролем іншої особи

116. У пацієнта 30 років з діагнозом: вертеброгенна люмбоішіалгія зліва в стадії загострення, під час обстеження виявлено: напруження і вкорочення розгиначів хребта в поперековому відділі і здухвинного м'яза зліва. Встановлено функціональне блокування сегментів L4-L5, L5-S1. На МРТ виявлено дегенеративні зміни І-ІІА стадії з екструзією в сегменті L4-L5 до 5 мм. Які методи реабілітації найбільш доцільно призначити у цьому разі?
*a. Мобілізаційні прийоми на поперековий відділ хребта, постізометричну релаксацію на розгиначі та ротатори спини і здухвинний м'яз
b. Масаж на поперековий відділ, масаж на розгинач спини та здухвинний м'яз. Лікувальну гімнастику - розтягування м'язів
c. Масаж на поперековий відділ хребта, масаж на розгинач спини та здухвинний м'яз. Лікувальну гімнастику - розтягування м'язів
d. -
e. Мобілізаційні та маніпуляційні прийоми на поперековий відділ, масаж на розгиначі спини і здухвинний м'яз

117. Під час обстеження військовослужбовця після мінно-вибухового поранення встановлено діагноз: перелом хребта з ушкодженням спинного мозку на рівні спинномозкового сегменту С6. Яке порушення рухів є найбільш очікуваним у цьому разі?
a. Розгинання у ліктьовому суглобі
*b. Розгинання у променево-зап'ястковому суглобі
c. Згинання у плечовому суглобі
d. Згинання у променево-зап'ястковому суглобі
e. Відведення у плечовому суглобі

118. Під час обстеження пацієнта віком 30 років встановлено, що пацієнт не може самостійно розігнути ліву кисть у променево-зап'ястковому суглобі. Обсяг пасивних рухів (розгинання) у променево-зап'ястковому суглобі 90^o. Сила м'язів, що розгинають кисть - 2/5 балів за ММТ. З анамнезу відомо, що 2 місяці тому пацієнта було прооперовано з приводу вивиху голівки променевої кістки. Яка найімовірніша причина виникнення такої симптоматики?
*a. Пошкодження нерва
b. Несвоєчасно встановлене пошкодження м'язів, що розгинають ліву кисть
c. Суглобова контрактура променево-зап'ясткового суглобу
d. Нормальний процес відновлення
e. Неякісна реабілітація

119. У пацієнта віком 40 років встановлено діагноз: закрита травма хребта, забій спинного мозку середнього ступеня тяжкості. Об'єктивно спостерігається: стан стабільний, млявий парапарез верхніх кінцівок і спастичний парапарез нижніх кінцівок. Який рівень ушкодження спинного мозку в пацієнта?
a. L2-L3
b. С1-C2
c. T12-L2
d. T1-T2
*e. С5-C7

120. Пацієнт під час візиту до лікаря ФРМ скаржиться на відчуття нестійкості та складнощі з утримання рівноваги. Який тест доцільно провести в цьому разі?
a. Менделя-Беккера
b. Баре
c. Фукса-Розенталь
*d. Берга
e. Хофмана

121. Якою є кіркова регуляція спінальних центрів сечовиділення?
a. Однобічною гомолатеральною
b. Правобічною
c. Однобічною контрлатеральною
d. Лівобічною
*e. Двобічною

122. Хлопчик із прогресуючою м'язовою дистрофією Дюшена, неамбулаторна стадія, протягом довгого часу отримує лікування глюкокортикостероїдами. Яке типове ускладнення тривалого застосування таких препаратів необхідно враховувати під час планування та надання реабілітаційних послуг, зокрема із застосування терапевтичних вправ на розтягнення?
a. Затримка росту
b. Затримка статевого дозрівання
c. Підвищення рівня глюкози в крові
d. Ожиріння
*e. Компресійні переломи хребців

123. Лікар ФРМ планує оцінити стан когнітивних функцій у пацієнта з ішемічним інсультом. Який інструмент оцінювання доцільно застосувати?
a. Модифіковану шкалу Ренкіна
*b. Монреальську шкалу
c. Шкалу Ешворта
d. Шкалу Освестрі
e. Шкалу Морса

124. У результаті перенесеного гострого мозкового інсульту у пацієнта розвинулась правостороння геміплегія з вираженим порушенням функції ходьби. Фахівець з реабілітації призначив програму вправ на збільшення м'язової сили у ногах та дозовану ходьбу на короткі дистанції під контролем фізичного терапевта. Яку стратегію реабілітації обрано?
a. Паліативної допомоги
b. Профілактики
c. Адаптації
*d. Відновлення
e. Навчання

125. Після вечірнього тренування, вранці рівень сечовини в крові у спортсмена підвищився до 8,5 ммоль/л. Наступного ранку реакція повторилася. Як оцінити отримані результати?
a. Недостатнє фізичне навантаження
b. Помірне фізичне навантаження
c. Адекватна переносимість фізичного навантаження
*d. Надмірне фізичне навантаження
e. Затяжний характер процесів відновлення

126. Під час проведення проби з фізичним навантаженням для оцінки функціонального стану серцево-судинної системи у пацієнта було виявлено феномен "нескінченного тону". Для якого типу реакції така ознака є найбільш характерною?
a. Нормотонічного
*b. Дистонічного
c. Гіпертонічного
d. Гіпотонічного
e. Східчастого

127. Пацієнту після перенесеного інсульту з порушенням ковтання для визначення прогнозу реабілітації застосували шкалу оцінки ступеня дисфагії та отримали результат - 3 бали. Чим характеризується цей ступінь дисфагії?
*a. Вживанням тільки рідкої їжі (вільне)
b. Неможливістю приймати окремі види твердої їжі
c. Неможливістю проковтнути звичайну кількість їжі
d. -
e. Вживанням тільки м'якої, напіврідкої їжі

128. У пацієнта віком 64 роки раптово виник геморагічний інсульт. Яке із завдань є пріоритетним у гострому реабілітаційному періоді?
*a. Профілактика ускладнень
b. Відновлення балансу
c. Адаптація до мовних порушень
d. Відновлення когнітивних функцій
e. Відновлення м'язової сили

129. У чоловіка спостерігається перевага поздовжніх розмірів тіла над поперечними - довгі та тонкі кінцівки, довга і тонка шия, вузькі плечі, крилоподібні лопатки, вузька та плоска грудна клітка, гострий надчеревний кут, слабко розвинені м'язи та незначні жирові відкладення. Укажіть тип тілобудови чоловіка.
*a. Астенічний
b. Ендоморфний
c. Нормостенічний
d. Мезоморфний
e. Гіперстенічний

130. У пацієнта спостерігається сутулість постави, голова та шия витягнуті вперед. Ходьба дрібними кроками зі згинанням у колінах, відомими як "човгаюча хода". Швидко починати, зупинятися або змінювати напрямок руху складно, є тенденція до ретропульсії (падіння назад під час стояння). Яке порушення ходи виявлено в пацієнта?
a. Міопатична хода
b. Геміплегічна/геміпаретична хода
c. Сенсорна хода
*d. Паркінсонічна хода
e. Невропатична хода

131. Під час проведення поєдинку з боксу спортсмен отримав нокаут та втратив свідомість. Лікарем змагань діагностовано закриту черепно-мозкову травму. Якою є тактика ведення спортсмена щодо шпиталізації?
*a. Є обов'язковою
b. За бажанням
c. -
d. В залежності від часу втрати свідомості
e. Не є обов'язковою

132. Яке дослідження дозволяє оцінити переносимість фізичного навантаження, що відповідає можливості виконання повсякденної активності?
a. Спірометрія
b. Плетизмографія
*c. Тест з 6-хвилинною ходьбою
d. Кардіореспіраторний тест із фізичним навантаженням
e. Дослідження трансфер-фактора для оксиду вуглецю

133. На прийом звернувся чоловік у ранньому постіммобілізаційному періоді з приводу перелому ліктьового відростка праворуч, зі скаргами на обмеження розгинання у ліктьовому суглобі. За час іммобілізації постійно турбували стиснення та біль під пов'язкою. Встановлено міогенний тип контрактури. Який з методів відновлення амплітуди рухів першочергово є найбільш доцільним у такому разі?
a. Суглобова гра
*b. Постізометрична релаксація
c. Терапевтичні вправи з пасивним розтягом
d. Мобілізація натягом
e. Ручний масаж

134. Який кардіореспіраторний результат очікується від літньої людини, яка бере участь у програмі аеробних тренувань?
a. Відсутність змін у толерантності під час повсякденної діяльності
b. Погіршення VO_2max, але збільшення швидкості ходьби
c. Відсутність змін ударного об'єму та зниження системного опору судин
d. Відсутність змін ударного об'єму
*e. Покращення VO_2max

135. Відповідно до тесту Наваккі, яке навантаження для здорової нетренованої особи вказує на нормальний рівень фізичної працездатності?
a. 5,0 Вт/кг маси тіла
b. 4,0 Вт/кг маси тіла
c. 1,0 Вт/кг маси тіла
d. 2,0 Вт/кг маси тіла
*e. 3,0 Вт/кг маси тіла

136. Пацієнт віком 58 років скаржиться на хронічний біль у колінних суглобах, який погіршується під час побутових навантажень і в стані спокою. Після обстеження лікар ФРМ діагностує остеоартрит. Пацієнт має надмірну вагу, веде малорухливий спосіб життя і зацікавлений у пошуку ефективних методів зменшення болю. Який із нижченаведених методів буде найефективнішим для зменшення хронічного болю в пацієнта?
a. Використання нестероїдних протизапальних препаратів
b. Використання ультразвукової терапії
c. Заняття йогою
*d. Регулярні фізичні вправи низької інтенсивності
e. Використання теплової терапії

137. Пацієнт віком 42 роки, який нещодавно розпочав програму ходьби, повідомляє про біль на підошвовій поверхні навколо передньої частини п'яткової кістки, що поширюється до голівки 2-ї плеснової кістки. Найбільший біль відчувається, коли він вперше стає на підлогу після пробудження, та поступово зменшується протягом дня. Який патологічний стан спостерігається у пацієнта?
a. Карпальний тунельний синдром
b. Тарзальний тунельний синдром
c. Медіальне відхилення 1 плеснової кістки
*d. Плантарний фасциїт
e. Метатарзалгія

138. Який діагностичний інструмент для оцінки функціональної незалежності найкраще обрати для пацієнта після гострого порушення мозкового кровообігу?
a. Шкала Борга
b. Шкала NIHSS
*c. Індекс Бартела
d. Шкала Ашворта
e. Тест Берга

139. Пацієнт віком 50 років скаржиться на біль за грудниною, який викликає ходьба по рівній місцевості в помірному темпі на відстань від 200-300 метрів. Під час проведення тестів з дозованим фізичним навантаженням пацієнт виконує навантаження 75 Вт. Який руховий режим необхідно призначити пацієнту?
a. Інтенсивно-тренуючий
b. Вільний
c. Тренуючий
d. Щадно-тренуючий
*e. Щадний

140. Що з нижченаведеного належить до анаеробних вправ?
a. Нордична ходьба
b. Ранкова гігієнічна гімнастика
*c. Розгинання тулуба із положення лежачи на животі
d. Вправи на координацію
e. Терапевтичні вправи на велотренажері середньої інтенсивності

141. Хто очолює мультидисциплінарну реабілітаційну команду?
a. Психотерапевт
b. Ерготерапевт
c. Фізичний терапевт
d. Психолог
*e. Лікар фізичної та реабілітаційної медицини

142. У результаті перенесеного оперативного лікування колінного суглоба у пацієнта сформована післяіммобілізаційна контрактура. Для збільшення амплітуди розгинання пацієнт самостійно розгинає коліно, утримуючи його у крайній точці амплітуди за допомогою напруження м'язів розгиначів. Як називається цей тип розтягнення?
a. Динамічний
*b. Активний
c. Постізометрична релаксація
d. Балістичний
e. Пасивний

143. Яка шкала використовується для оцінки когнітивного статусу пацієнта?
a. HADS
*b. MMSE
c. FIM
d. FOUR
e. GCS

144. Пацієнт віком 49 років переніс ампутації нижніх кінцівок на рівні верхньої третини гомілки зліва. Натепер активно використовує тимчасовий протез, веде активне життя у громаді та політичних заходах, член спільноти активної реабілітації. Проте пацієнт повністю уникає розваг, не може (не хоче) організовувати своє дозвілля. До яких порушень активності та участі відносяться ці обмеження?
a. Ходьба та пересування
b. Порушення мови та мовлення
*c. Життя у спільноті, соціальне та громадське життя
d. Комунікації
e. Спілкування

145. До стабілізаційного пункту принесли пораненого з ознаками кульового ураження шийного відділу хребта. Що є клінічною ознакою першої стадії спінального шоку?
a. Спастичність і гіперрефлексія у кінцівках
b. Зниження артеріального тиску, збільшення частоти дихання, пульсу
c. Кома
d. Поява бульбокавернозного рефлексу
*e. Арефлексія нижче рівня ураження

146. Пацієнт віком 52 роки скаржиться на набряк правої ноги, що поступово збільшувався протягом останніх 12-ти місяців. Під час натискування великим пальцем в нижній третині гомілки ямка не утворюється, шкіра нижньої кінцівки має звичайний колір, не гаряча на дотик, пацієнт вказує, що його нога просто "важка". Травмування заперечує. Яка причина набряку найімовірніша?
a. Хронічна венозна недостатність
b. Хронічна серцева недостатність
c. Хронічна легенева недостатність
*d. Лімфедема
e. Бешихове запалення

147. У лежачого пацієнта в ділянці шкіри над крижовою кісткою спостерігаються: незначна поверхнева виразка з червоно-рожевим дном, рани пошкодженням епідерміса і, частково, дерми на тлі еритеми. Яка стадія пролежнів спостерігається у пацієнта?
*a. Друга
b. Перша
c. Четверта
d. Третя
e. Початкова

148. За результатами огляду пацієнта з бронхіальною астмою лікарем ФРМ встановлено збільшення передньо-заднього розміру грудної клітки у верхній частині, горизонтальне положення ребер, згладженість міжреберних проміжків, надключичних та підключичних ямок з обох боків. Для якої форми грудної клітки характерні виявлені ознаки?
a. Кілеподібної
b. Конічної
*c. Діжкоподібної
d. Астматичної
e. Циліндричної

149. У пацієнта віком 80 років під час профілактичного обстеження виявлено: АТ - 160/100 мм рт. ст., ЧСС у спокої - 60/хв. Для профілактики розвитку ішемічної хвороби серця фізичний терапевт призначив аеробні терапевтичні вправи у межах цільової зони від 70% до 80% від максимальної частоти серцевих скорочень. Розрахуйте цільову частоту серцевих скорочень.
a. 150-160/хв
*b. 98-112/хв
c. 116-124/хв
d. 104-124/хв
e. 130-140/хв

150. У пацієнтки віком 79 років 7 років тому було діагностовано хворобу Альцгеймера. Об'єктивно спостерігається: погіршення пам'яті - запам'ятовування короткотривале (кілька хвилин). Пацієнтка відчуває труднощі з підрахунком чисел, розумінням простих запитань та орієнтуванням в часі та місці, порушення судження, зрідка - марення, хвилювання. Схильна до блукання (включаючи загублення під час руху). Оцінка за MMSE (Mini–mental state examination) - 17 балів. Який висновок щодо стану когнітивної функції у пацієнтки?
*a. Деменція середнього ступеня
b. Нормальна когнітивна функція
c. Легкий когнітивний розлад
d. Деменція легкого ступеня
e. Деменція тяжкого ступеня

