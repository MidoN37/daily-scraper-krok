1. Чоловіку віком 45 років діагностовано депресію. Протягом останніх 10-ти років він бореться із залежністю від наркотиків і нещодавно зазнав значної втрати в особистому житті. Який імовірний тип супутньої патології може розвинутися в пацієнта?
a. Тривожний розлад
b. Шизофренія
c. Розлад харчової поведінки
d. Біполярний розлад
*e. Розлад вживання психоактивних речовин

2. Укажіть лікаря-психіатра, який широко використовував у своїй практиці гіпноз та виділив основні його стадії.
a. П’єр Жане
*b. Жан-Мартен Шарко
c. Джеймс Бред
d. Іван Павлов
e. Іпполіт Бернгейм

3. Яка з нижченаведених шкал на визначення симптомів депресії заповнюється фахівцем, що має спеціальну підготовку в галузі психічного здоров'я?
a. PDQ-5
b. Шкала А.Бека
*c. Шкала Монтгомері-Асберга
d. HADS
e. PHQ-9

4. Чоловік протягом трьох місяців отримує циталопрам 20 мг/добу з приводу лікування ПТСР та проходить ТФ-КПТ. У пацієнта зникли скарги, нормалізувався сон та настрій. Яка подальша тактика лікаря?
*a. Продовження фармакотерапії до 12-ти місяців
b. Поступова відміна антидепресанта
c. Різка відміна антидепресанта
d. Продовження фармакотерапії до 3-х місяців
e. Поступова відміна психотерапії

5. Що насамперед передбачає медико-психологічний супровід пацієнта з тяжкою деменцією?
*a. Психологічну підтримку та психоосвіту доглядальника
b. Сімейну психотерапію (пацієнт та доглядальник)
c. Тренінг соціальних навичок для пацієнта
d. Когнітивний тренінг для пацієнта
e. Психологічну підтримку та психоосвіту пацієнта

6. Оберіть шкалу, яку використовують для оцінки генералізованого тривожного розладу.
a. Опитувальник страху Метьюза та Маркса
*b. Пенсільванський опитувальник занепокоєння
c. Шкала соціальної тривоги Лібовіца
d. SIAS
e. SPIN

7. Для оцінки ступеня тяжкості порушень яких психічних явищ використовується Коротке дослідження психічного стану (MMSE)?
a. Відчуттів
b. Моторики
c. Емоцій та настрою
d. Інтелекту
*e. Когнітивних функцій

8. Пацієнтка віком 28 років на третій день після пологів почала агресивно поводити себе у відділенні, відмовляється годувати дитину, стверджуючи що її дитина загинула, а медичний персонал зробив іграшку з тіла новонародженого і вставив туди спеціальні технології, щоб "іграшка" могла кричати та їсти. Який найімовірніший діагноз?
a. Сутінкове потьмарення свідомості
*b. Післяпологовий психоз
c. Гостра реакція на стрес
d. Сепсис
e. Післяпологова депресія

9. Яка з нижченаведених психодіагностичних шкал застосовується для діагностики безсоння?
a. MMPI
b. NSI
c. HADS
*d. PSQI
e. PCL-5

10. Пацієнт, у якого місяць тому діагностовано загострення епізоду шизофренії та якого шпиталізовано, виписується з відділення. Лікування призвело до значного покращення стану, він почуває себе задовільно, проте дізнався, що під час перебування на стаціонарному лікуванні його було звільнено з роботи, оскільки керівник дізнався про лікування в психіатричному закладі та був переконаний, що його підлеглий буде лякати персонал, клієнтів та провалить справи на роботі. Як можна оцінити переконання начальника пацієнта в розрізі подальшої реабілітації пацієнта?
a. -
b. Психо-соціальна підтримка
*c. Стигматизація
d. Насильство
e. Ефективний менеджмент

11. Який вид терапії має найбільшу ефективність та доказовість щодо специфічної фобії?
a. Групова когнітивно-поведінкова терапія (КПТ)
b. Психодинамічна психотерапія
*c. Експозиційна терапія
d. Когнітивно-поведінкова терапія (КПТ) + фармакотерапія
e. Систематична десенсибілізація

12. Жінка віком 35 років звернулася до лікаря-психолога зі скаргами на пригнічений настрій, труднощі в соціалізації, відчуття втрати частини себе. Із анамнезу відомо, що симптоми спостерігаються протягом 8-ми місяців. Початок прояву симптомів пов'язує з трагічною смертю чоловіка. Який найімовірніший діагноз?
a. Розлад адаптації
b. ПТСР
*c. Розлад тривалого горя
d. Генералізований тривожний розлад
e. Нормальне горювання

13. Батьки звернулись на консультацію щодо своєї восьмирічної доньки. Дівчинка навчається у другому класі, з останнього року почала раптово викрикувати різні звуки або слова, які не стосуються контексту розмови, через певний час почалися посмикування, притискання плеча до голови та биття самої себе в різні ділянки тіла. Спочатку батьки думали, що це прояв дитячої грайливості, але такий стан стає все частішим і все більш неприємним для дитини. У школі стан погіршується, що заважає дівчинці комунікувати з однолітками та навчатися. Який найімовірніший діагноз?
a. Транзиторний тіковий розлад
*b. Синдром Туретта
c. Синдром дефіциту уваги та гіпереактивності
d. Тривалий вокальний тіковий розлад
e. Тривалий моторний тіковий розлад

14. Укажіть шкалу вимірювання інтелекту.
a. Шкала MMPI
b. Шкала Манії
c. Шкала Спілберга
d. Шкала Бека
*e. Шкала Векслера

15. Жінка звернулася до сімейного лікаря зі скаргами на втому та безсоння, що час від часу то зникали, то з'являлися надовго. Сімейний лікар направив пацієнтку до лікаря-психіатра. У процесі діагностики з'ясувалося, що пацієнтка була учасницею бойових дій. Має кошмарні повтрювані сновидіння, флешбеки, уникнення схожих до травматичних подій обставин, віддалилася від своїх друзів, родини, майже не виходить із дому, має підвищену тривогу та панічні атаки. Встановлено діагноз: посттравматичний стресовий розлад. Яке лікування необхідно призначити пацієнтці?
a. Гештальт-терапію
b. Емоційно-фокусовану терапію
c. Тілесно-орієнтовану психотерапію
*d. КТП або EMDR
e. Психодинамічну психотерапію

16. Укажіть основну відмінність клінічного інтерв'ю від звичайного розпитування.
a. Поєднує психодіагностичні процедури і безпосереднє обстеження
b. Націлене лише на виявлення скарг пацієнта
c. Передбачає можливість оцінювання індивідуально-психологічних особливостей пацієнта
*d. Націлене не лише на скарги, але й на виявлення прихованих мотивів поведінки людини та надання їй допомоги
e. Передбачає емоційну підтримку та обговорення планів на майбутнє

17. На початку проведення обстеження лікар вибирає стиль спілкування зі своїм пацієнтом на основі його особистісних характеристик. Який стиль спілкування серед нижченаведених не рекомендовано використовувати у медичній практиці?
a. Авторитарний
b. Ліберальний
c. Демократичний
d. Ритуальний
*e. Маніпулятивний

18. Батьки звернулися на консультацію щодо свого трирічного сина. Під час занять із батьками дитина часто вовтузиться на місці або встає зі стільчика і починає бігати по квартирі, легко відволікається на сторонні предмети чи явища, може не звертати увагу, коли до нього звертаються. У садочку виникають труднощі у комунікації з однолітками, під час розмови може піти, вихователів не слухає, під час "тихої години" не спить, грається і може будити своїх друзів. Укажіть попередній клінічний діагноз.
*a. Синдром дефіциту уваги з гіперактивністю
b. Синдром гіперактивності без дефіциту уваги
c. Аутизм
d. Олігофренія
e. Синдром дефіциту уваги без гіперактивності

19. Укажіть короткочасне почуття повної спустошеності та байдужості, що виникає під дією раптових важких психічних травм.
a. Емоційна лабільність
b. Тривога
c. Апатія
*d. Емоційний параліч
e. Ейфорія

20. Які симптоми належать до фази резистентності синдрому емоційного вигорання?
a. Відчуття "загнаності до клітки", тривога та депресія
b. Переживання психотравмуючих подій, незадоволеність собою
c. Емоційний дефіцит, психовегетативні та психосоматичні порушення
*d. Редукція професійних обов'язків та емоційно-моральна дезадаптація
e. Емоційна відстороненість та особистісна відстороненість

21. Який тип методів найдоцільніше застосувати під час встановлення діагнозу шестирічній дитині з підозрою на депресивний або тривожний розлад?
a. Експериментальні
b. Скринінгові
c. Генетико-моделюючі
d. Анкетування
*e. Проєктивні

22. До лікаря-психолога був направлений пацієнт для діагностики психопатологічних станів, психологічних феноменів та індивідуальних особливостей. Який метод отримання інформації про індивідуальні медико-психологічні якості особистості найдоцільніше використати у цьому разі?
a. Огляд
b. Скринінгові методики
c. Проєктивні методики
*d. Клінічне інтерв'ю
e. Діагностичні тестові методи

23. Укажіть розлади пам'яті, коли людина має помилкові, вигадані, фантастичного змісту спогади про події, яких не було і не могло бути в житті ("галюцинації пам'яті").
a. Синдром Капгра
b. Ілюзії
c. Амнезія
*d. Конфабуляції
e. Псевдоремінісценції

24. Яка з нижченаведених методик застосовується в неврологічній практиці для диференційної діагностики ішемічних розладів, а також при інших ураженнях головного мозку первинного та вторинного генезу, коли є ризик розвитку деменції?
a. Клінічна рейтингова шкала деменції
b. МОСА
*c. Шкала Хачинського
d. Опитувальник нейроповедінкових симптомів
e. MMSE

25. Укажіть твердження, що найбільш характерне для нервової анорексії.
a. Втрата ваги асоціюється з ескалацією гніву
*b. Прагнення до стрункості стає єдиним пріоритетом
c. Апетит спочатку не втрачається
d. Блювання часто виникає пізніше в перебігу хвороби
e. Зазвичай присутня значна депресія

26. Яка патологія є протипоказанням до застосування Eye Movement Desensitization and Reprocessing (EMDR)?
a. Депресія
*b. Відшарування сітківки ока
c. Обсесивно-компульсивний розлад
d. Тривожний розлад
e. ПТСР

27. Укажіть одну з пізнавальних діяльностей людини, для дослідження якої використовують таблиці Шульте.
a. Відчуття
*b. Увага
c. Мова
d. Мислення
e. Пам'ять

28. Яка основна побічна дія антипсихотиків першого покоління?
a. Стимулююча дія на психіку
*b. Екстрапірамідні розлади
c. Серотоніновий синдром
d. Метаболічні порушення
e. Когнітивні порушення

29. У пацієнта віком 65 років три тижні тому померла дружина, яка тривалий час хворіла на онкологічне захворювання. Чоловік звернувся зі скаргами на сум, постійні згадки про дружину, самотність, частий плач, прагнення передивлятися фотокартки, де вони разом, потребує більше спілкуватися з дітьми. Під час проведення обстеження супутньої психіатричної патології виявлено не було. Укажіть тактику лікаря-психіатра у цьому разі.
a. Призначити пірацетам у відповідних дозуваннях, курс 4 тижні з подальшим спостереженням
b. Призначити есциталопрам 10 мг уранці, курс 2 тижні
*c. Провести психоосвіту щодо процесу нормального горювання
d. Призначити курс травма-фокусованої когнітивно-поведінкової терапії
e. Запропонувати пройти курс лікування в умовах денного стаціонару

30. Яка група антидепресантів є препаратами першої лінії для медикаментозного лікування посттравматичного стресового розладу?
a. Селективні інгібітори зворотного захоплення норадреналіну
b. Трициклічні антидепресанти
c. Селективні інгібітори зворотного захоплення дофаміну і норадреналіну
d. Інгібітори моноамінооксидази
*e. Селективні інгібітори зворотного захоплення серотоніну

31. Укажіть систему заходів, що буде першочерговим вибором для лікування гострого стресового розладу.
a. Психофармакотерапія
b. Психореабілітація
c. Психопрофілактика
d. Психогігієна
*e. Психокорекція

32. Укажіть імовірні зміни в лабораторних показниках крові пацієнта з синдромом емоційного вигорання.
a. Зниження рівня серотоніну
b. Підвищення рівня адреналіну
*c. Зниження рівня кортизолу
d. Підвищення рівня дофаміну
e. Підвищення рівня кортизолу

33. Наявність якої ознаки при розладах статевої ідентифікації потребує психотерапевтичної інтервенції?
a. Трансвестизму
*b. Гендерної дисфорії
c. Транссексуалізму
d. Садомазохізму
e. Вуайеризму

34. Лікар-психіатр складає індивідуальну психотерапевтичну програму для пацієнта з шизоафективним розладом. Який елемент програми є найпершим?
a. Поведінкова терапія
*b. Психоосвіта
c. Арт-терапія
d. Когнітивний тренінг
e. Тренінг соціальних навичок

35. У якому разі в терапії великого депресивного епізоду застосовуються тимостабілізатори?
a. Під час амбулаторного лікування
b. Під час лікування антидепресантами другого ряду
*c. За відсутності терапевтичного ефекту лікування антидепресантами впродовж 4-х тижнів
d. За наявності виражених симптомів тривоги
e. Лише в період ремісії

36. Укажіть один із розладів, що характеризується посиленням харчового потягу, проявляється у постійному нездоланному відчуттю голоду, ненажерливості та відсутності відчуття насичення.
a. Полідипсія
b. Гіпербулія
c. Анорексія
d. Парабулія
*e. Булімія

37. Пацієнта, лежачого із закритими очима на кушетці або сидячого у зручному кріслі, вводять у стан розслаблення. Після досягнення пацієнтом стану розслаблення йому пропонують уявити образи на задану психотерапевтом тему у відкритій формі. Уявляючи образи, пацієнт розповідає про свої переживання психотерапевту. Який метод психотерапії використано в цьому разі?
a. Символдраму
b. Транзактний аналіз
c. Психодраму
d. Психодинамічну психотерапію
*e. Кататимно-імагінативну психотерапію

38. Укажіть симптом, що характеризується утрудненням або нездатністю людини точно оцінити чи описати власні почуття та здатністю відрізняти емоційні стани від тілесних відчуттів за P. Sifneos.
a. Абулія
*b. Алекситимія
c. Апатія
d. Гіпобулія
e. Ангедонія

39. Пацієнт намагається зменшити тривогу за допомогою виконання більш або менш складної стереотипної послідовності дій. Яка система захисних дій, згідно з психоаналітичною теорією, описана у наведеному прикладі?
a. Компенсація
*b. Ритуал
c. Часткова компромісна реакція
d. Аскетизм
e. Раціоналізація

40. Який із нижченаведених напрямів психотерапії використовує рольові техніки та аналіз несвідомих механізмів захисту?
a. Сімейна психотерапія
*b. Психодинамічна психотерапія
c. Емоційно-фокусована психотерапія
d. Гештальт-терапія
e. Поведінкова психотерапія

41. До лікаря-психолога направлена пацієнтка віком 28 років із підозрою на розлад особистості. Під час контакту жінка інертна, у комунікації не зацікавлена, часто відволікається, спостерігається її відстороненість. Відзначає, що має незначне коло соціальних контактів та майже не має хобі чи інтересів. Емоційно невиразна, у минулому не відзначає епізодів значного підвищеного або зниженого настрою. Який розлад особистості спостерігається у пацієнтки?
a. Ананкастний
b. Залежної особистості
c. Дисоціальний
d. Тривожний
*e. Шизоїдний

42. Вкажіть систему наукових знань і профілактичних заходів, спрямованих на збереження та зміцнення психічного здоров'я населення.
a. Психологія
b. Психопрофілактика
c. Психотерапія
d. Психодіагностика
*e. Психогігієна

43. Пацієнт віком 25 років, звернувся на консультацію до лікаря-психолога зі скаргами на постійний стрес на роботі та вдома. Він відчуває тривогу, постійну сонливість та порушення концентрації уваги. Пацієнт хоче знайти спосіб для керування стресом та поліпшення власного психічного стану. Який психотерапевтичний напрям буде ефективним у цій ситуації?
a. Раціонально-емотивна терапія
b. Психодинамічна психотерапія
c. Транзактний аналіз
d. Гештальт-терапія
*e. Майндфулнес-орієнтована когнітивна терапія

44. Укажіть найчастішу причину деліріозного синдрому (делірію).
*a. Екзогенне ураження головного мозку
b. Епілепсія
c. Шизофренія
d. Біполярний розлад
e. Істерія

45. Пацієнтка віком 26 років знаходиться на лікуванні в стаціонарі психоневрологічного відділення у зв'язку з тривожним станом. Медичний персонал відділення помітив, що пацієнтка не виконує повноцінно умови лікування, під подушкою та матрацом знаходять наполовину пусті та повні ампули з інсуліном, які пацієнтка мала ввести відповідно до лікування первинного діагнозу "Цукровий діабет І-го типу". Укажіть попередній клінічний діагноз.
a. Нервова анорексія
*b. Діабулімія
c. Нервова булімія
d. Орторексія
e. Дранкорексія

46. Укажіть основні завдання психогігієни.
a. Попередження виникнення інвалідності при хронічних психічних захворюваннях
b. Попередження виникнення конкретних психічних розладів
c. Прогнозування можливих спадкових психічних захворювань
d. -
*e. Формування та підтримка психічного здоров'я різних верств населення

47. Юнак віком 17 років скаржиться на підвищену тривожність, негативні емоції, підвищену втомлюваність, панічні атаки. Виберіть психотерапевтичний підхід для допомоги цьому пацієнтові.
a. Групова психотерапія
*b. Тілесно-орієнтована психотерапія
c. Психоаналіз
d. Арт-терапія
e. Сугестія

48. Укажіть психолога, який запропонував трансперсональну психотерапію та є засновником Міжнародної трансперсональної організації.
a. Зигмунд Фройд
b. Йозеф Брейєр
*c. Станіслав Гроф
d. Іпполіт Бернгейм
e. П'єр Жане

49. Укажіть розлади пам'яті, коли людина має помилкові спогади, яких не було в цей час, але які були чи могли бути в минулому житті ("ілюзії пам'яті") .
*a. Псевдоремінісценції
b. Ретроградна амнезія
c. Конфабуляції
d. Амнестичне дезорієнтування
e. Антероградна амнезія

50. Який психотерапевтичний метод є найбільш ефективним для реабілітації людей, які пережили травматичні події, зокрема природні катастрофи або терористичні атаки, з урахуванням необхідності зменшення симптомів посттравматичного стресового розладу та підтримки повернення до нормального життя?
*a. Експозиційна терапія
b. Нейропсихологічний тренінг
c. Діалектична поведінкова терапія
d. Арт-терапія
e. Групова підтримуюча терапія

51. Для якого стану дисгармонійного характеру доведеним методом терапії є діалектично-поведінкова терапія?
a. Обсесивно-компульсивного розладу
b. Прокрастинації
*c. Межового розладу особистості
d. Тривожно-депресивних розладів
e. Вікових криз

52. Укажіть, до якої складової частини профілактики професійного вигорання належить твердження: "Використання методів медитації, візуалізації (з використанням образів улюбленого куточка природи)".
*a. Духовної
b. Соціальної
c. Психологічної
d. Медичної
e. Біологічної

53. Визначте психогенно зумовлений субдепресивний розлад тривалістю 2 роки і більше, симптомами якого є: переважно сумний настрій, адинамія та астено-вегетативні прояви.
a. Смуток породіллі
b. Реактивна депресія
*c. Дистимія
d. Рекурентна депресія
e. Ларвована депресія

54. Дівчину віком 18 років шпиталізовано до приймального відділення лікарні зі скаргами на запаморочення, головний біль і нудоту під час повітряної тривоги. Пацієнтка тривожна, тремтить, пітніє та важко дихає. В очікуванні лікаря почала скаржитися на відчуття поколювання у пальцях і навколо рота. Яку тактику потрібно використати першочергово?
a. Призначити бензодіазепіни
b. Дати кисневу маску
*c. Застосувати дихальні техніки (подихати в паперовий мішок)
d. Зробити скринінг сечі на наркотики
e. Негайно ввести розчин глюкози

55. На вирішення яких завдань спрямована соціально-корекційна терапія?
*a. Будь-яких соціальних проблем, включаючи ті, що пов’язані з психічними захворюваннями
b. На лікування дисоціального розладу особистості (соціопатії)
c. На виправлення викривлених соціальних стереотипів та норм поведінки
d. Будь-яких соціальних проблем, за винятком тих, що пов’язані з психічними захворюваннями
e. На підкорення людини будь-яким нормам суспільства, включаючи не прийнятні для неї

56. Укажіть першу лінію індивідуальної психотерапії при гострому депресивному епізоді.
a. Психодинамічна терапія та емоційно-сфокусована терапія
*b. Когнітивно-поведінкова терапія (КПТ) та міжособистісна терапія
c. Позитивна психотерапія
d. Когнітивно-поведінкова терапія + фармакотерапія
e. Система психотерапії когнітивно-поведінкового аналізу

57. Пацієнтка віком 34 роки звернулася до лікаря-психолога зі скаргами на зниження настрою протягом 7 місяців, зниження мотивації до роботи, порушення взаємовідносин між членами сім'ї, висловлює думки: "мене ніхто не розуміє", "чоловік та діти мене не люблять", "я жахлива дружина та матір". Порушення сну у вигляді труднощів під час засинання, періодичні пробудження, при яких важко заснути. Апетит знижений, схудла на 8 кг. Укажіть провідний регістр-синдром.
a. Екзогенно-органічний
b. Ендогенно-органічний
*c. Афективно-ендогенний
d. Психогенно-невротичний
e. Психогенно-психотичний

58. Пацієнтку віком 78 років шпиталізовано до лікарні у стані психоемоційного збудження. Зі слів родичів, жінка не впізнає членів своєї родини вже протягом 2-3 років, має сомнамбулізм, трапляються прояви дитячої поведінки, настрій змінюється декілька разів упродовж дня. У день шпиталізації взяла до рук ножа та почала погрожувати членам сім'ї, стверджуючи що вони грабіжники. Який найімовірніший діагноз?
a. Шизофренія
b. Циклотомія
*c. Деменція
d. Гостра реакція на стрес
e. Патологічний афект

59. Укажіть психологічну травму, яка характеризує психологічний чи емоційний ефект, що відчувають люди, які мешкають поряд із тими, хто пережив травму.
a. Трансгенераційна травма
b. Монотравма
*c. Інтергенераційна травма
d. Травма розвитку
e. Повторювана травма

60. Ускладненням якого методу психотерапії гострого стресового розладу та ПТСР є повторна психологічна травматизація пацієнтів?
a. Прогресивної релаксації
b. Когнітивно-поведінкової терапії
c. Аутотренінгу
d. Майндфулнес
*e. Раннього дебрифінгу

61. Пацієнт скаржиться на знижений настрій, порушення сну, відсутність інтересу до діяльності, що раніше його цікавила. Такий стан триває близько 3-х тижнів і впливає на повсякденне функціонування. Під час подальшого опитування та діагностики встановлено діагноз: депресивний епізод легкого ступеня. Який метод лікування найдоцільніший у цьому разі?
a. ---
*b. Когнітивно-поведінкова психотерапія
c. Розчин амітриптиліну в/м за схемою
d. Призначити дулоксетин у комбінації з амітриптиліном
e. Застосування пароксетину або флуоксетину

62. У військовослужбовця, який повернувся з зони активних бойових дій 2 місяці тому, діагностовано посттравматичний стресовий розлад. Який напрям психотерапевтичного лікування доцільно застосувати?
a. Психоаналіз
b. Екзистенціальну психотерапію
c. Клієнт-центровану психотерапію
*d. EMDR
e. Гештальт-терапію

63. Яка психотерапія є першою лінією для інтеграції у життя та пошуку сенсу травматичного досвіду?
a. Коротка еклектична психотерапія
*b. Наративна експозиційна терапія
c. Когнітивно-реконструктивна пролонгована експозиція
d. Розповідна експозиційна терапія
e. Травма-фокусована психотерапія

64. Пацієнтка віком 58 років хворіє на ішемічну хворобу серця та цукровий діабет 2-го типу. У пацієнтки спостерігається надлишкова маса тіла, курить, працює бухгалтером, зарплата маленька, але допомагає матеріально дорослим дітям. Практично не відпочиває. Скаржиться на періодичний головний біль, поганий сон, дратівливість, слабкість. До лікування ставиться скептично. Оберіть метод та мету втручання на першому етапі.
*a. Мотиваційне інтерв’ю для формування ефективної прихильності
b. Сімейна терапія для перерозподілу навантаження
c. Когнітивно-поведінкова терапія для змін способу життя
d. Аутотренінг для профілактики психічних розладів
e. М’язова релаксація для зменшення дратівливості

65. До якого типу ознак синдрому емоційного вигорання необхідно віднести зміни апетиту та ваги?
a. Соціальних
b. Інтелектуальних (когнітивних)
c. Поведінкових
*d. Соматичних
e. Емоційних

66. Жінка амбулаторно впродовж шести тижнів отримує препарат есциталопрам для лікування депресивного епізоду. Після нервування на роботі у неї виникли симптоми тривоги, що турбує її більшу частину дня. Яка терапевтична тактика лікування пацієнтки?
a. Перейти на лікування іншим антидепресантом
*b. Додати до лікування бензодіазепіни не довше, ніж на 14 днів
c. Додати до лікування антипсихотики
d. Додати до лікування антигістамінні препарати
e. Перейти на лікування антидепресантом іншої групи

67. Які фундаментальні аспекти психотерапії ПТСР?
a. Відтворення індивідуальних та фізичних якостей
*b. Зниження тривоги та встановлення особистості
c. Сприймання навколишнього середовища та себе в ньому
d. Когнітивна корекція автоматичних думок та переконань щодо себе та своєї поведінки
e. Підняття самовпевненості та самооцінки

68. Здобувач закладу вищої освіти отримав на іспиті першу низьку оцінку та дійшов висновку, що йому не вдасться скласти успішно іспити з інших предметів. Визначте тип когнітивної помилки.
a. Наклеювання ярликів
b. Передбачення
*c. Надмірне узагальнення
d. Читання думок
e. Персоналізація

69. Під час огляду пацієнта віком 32 роки було виявлено руховий розлад, зокрема втрату здатності ходити та стояти, попри відсутність органічних порушень. Для якої патології характерні такі рухові розлади?
a. Апраксії
b. Атаксії
c. Астезії
*d. Абазії
e. Асинергії

70. Як називається комплекс заходів спрямований на попередження рецидивів та хронізації нервово-психічних захворювань і відновлення працездатності людини, що перенесла захворювання?
a. -
*b. Третинна психопрофілактика
c. Первинна психопрофілактика
d. Вторинна психопрофілактика
e. Екстрена психопрофілактика

71. Укажіть твердження, що характеризує редукцію особистісних досягнень.
a. Зниження емоційного тонусу
*b. Розчарування результатами власної роботи
c. Вичерпаність емоційних ресурсів
d. Зникнення емоційності
e. Негативне ставлення працівника до колег по роботі

72. Визначте основну мету когнітивно-поведінкової психотерапії хронічного болю.
a. Зменшення психологічних симптомів у пацієнта
b. Послаблення когнітивних факторів, що посилюють больові відчуття
c. Поведінкова активізація та декатастрофізація переживань
*d. Покращення дієздатності та якості життя людини
e. Зміна сприйняття болю через вплив на психологічний складник

73. У психічному стані пацієнта виявлено знижений настрій, психомоторне гальмування, маячні й суїцидальні ідеї самозвинувачення та гріховності. Яку терапевтичну тактику доцільно застосувати?
*a. Стаціонарне лікування комбінацією антидепресанта та антипсихотика другого покоління
b. Стаціонарне лікування комбінацією антидепресанта та транквілізатора
c. -
d. Стаціонарне лікування комбінацією антидепресанта та антипсихотика першого покоління
e. Амбулаторне лікування комбінацією антидепресанта та антипсихотика

74. Яка діагностична шкала є скрінінговою для генералізованого тривожного розладу?
a. Госпітальна шкала тривоги і депресії HADS
*b. Шкала тривоги GAD-7
c. Шкала тривоги Кові
d. Шкала особистісної та реактивної тривожності Спілбергера-Ханіна
e. Шкала тривоги Гамільтона HAM-A

75. У контексті психотерапевтичної допомоги первинне інтерв'ю необхідне для збору інформації про пацієнта. Яка рекомендована тривалість першого інтерв'ю?
a. 30 хв
b. 20 хв
c. 15 хв
d. 90 хв
*e. 50 хв

76. У чоловіка діагностовано обсесивно-компульсивний розлад (ОКР). Пацієнт має високий вихідний рівень тривоги та супутню виражену депресію. Яку первинну тактику лікування потрібно застосувати?
a. Фармакотерапія нейролептиками
b. Когнітивно-поведінкову психотерапію
*c. Фармакотерапію селективними інгібіторами зворотного захоплення серотоніну
d. Тілесно-орієнтовану терапію
e. Гештальт-терапію

77. Пацієнт із діагнозом: післяінсультна депресія, знаходиться на етапі підтримувальної терапії. Який вид психотерапії є найефективнішим у цьому разі?
a. Поведінкова активація
*b. Когнітивна терапія на основі усвідомленості
c. Когнітивно-поведінкова терапія
d. Керована самодопомога
e. Інтерперсональна терапія

78. Укажіть протипоказання до застосування когнітивно-поведінкової психотерапії.
a. Панічний розлад
b. Депресивний епізод
c. Шизофренія
d. Генералізований тривожний розлад
*e. Психози в стадії загострення

79. Яка тактика лікування вважається найбільш доречною для пацієнтів із ранніми ознаками шизофренії, особливо з урахуванням необхідності зменшення психозу та попередження подальшої прогресії захворювання?
a. Негайна фармакотерапія та психодинамічна терапія
b. Групова терапія та арт-терапія
c. Майндфулнес та релаксаційні техніки
*d. Фармакотерапія та підтримуюча психотерапія
e. Когнітивно-поведінкова терапія та тренінг соціальних навичок

80. Виберіть твердження, що характеризує поведінку психотерапевта у гуманістичному підході.
a. Застосовує переконання, спростовує помилкові судження, вказуючи на їх неточність, займає директивну позицію
b. Виступає для пацієнта у ролі слухача, який лише вислуховує і не коментує
c. Виступає для пацієнта у ролі експерта, наставника, який допомагає сформувати нові більш адаптивні патерни
d. Не розкриває свої переживання перед пацієнтом, має свої думки та емоції
*e. На позиції рівного з пацієнтом, у контакті з власним життєвим досвідом, є конгруентним, застосовує саморозкриття

81. Яка група препаратів буде найбільш доцільною для медикаментозного лікування посттравматичного стресового розладу?
*a. Антидепресанти
b. Психостимулятори
c. Транквілізатори
d. Нейролептики
e. Седативні засоби

82. Пацієнтка скаржиться на ниючий м'язовий біль, нездатність розслабитися, постійне занепокоєння, що триває понад пів року. Стан погіршується через несподівані події, навіть приємні. У цьому разі виникає сухість у роті, прискорене серцебиття, пітливість. Установіть найімовірніший діагноз.
a. Панічний розлад
*b. Генералізований тривожний розлад
c. Гостра реакція на стрес
d. Специфічна фобія
e. Посттравматичний стресовий розлад

83. У пацієнтки віком 36 років виявлено симптоми компульсивного переїдання («заїдає стрес», багато їсть на самоті без відчуття насичення, потім відчуває сором за напад переїдання). Який метод психологічного впливу є особливо ефективним для цього розладу харчової поведінки?
*a. Інтуїтивне харчування
b. Обмеження харчування
c. Психоосвіта
d. Ділення продуктів на «корисні» та «шкідливі»
e. Підрахунок калорій

84. Через який час після перенесеної психотравмуючої події можна застосовувати травмофокусовані інтервенції?
*a. Не раніше ніж через 2 тижні після психотравмуючої події
b. Не раніше ніж через 2 місяці після психотравмуючої події
c. У перші години після психотравмуючої події
d. Через 24 год після психотравмуючої події
e. Через 48 год після психотравмуючої події

85. Укажіть одне із завдань сімейної психотерапії.
a. Відслідковування автоматичних негативних думок
b. Зцілення від психосоматичних розладів
c. -
d. Сприяння усвідомленню несвідомих тенденцій, потягів і конфліктів
*e. Збільшення відкритості комунікації

86. Укажіть властивості особистості, для оцінки яких використовується опитувальник Спілбергера (STAI).
a. Когнітивні порушення
b. Акцентуації характеру
c. Алекситимія
d. Тривога та депресія
*e. Особистісна та реактивна тривожність

87. Пацієнту, який був тренером з акробатики, після отримання поранення ампутували одну ногу. Після протезування і відновлення функції ходіння він вирішив повернутися до попередньої професії, старанно працював над цим і здійснив свій намір. Який рівень компенсації дефекту спостерігається у пацієнта?
*a. Високий рівень (активне подолання дефекту)
b. Гіперкомпенсація
c. Низький рівень (пристосування до дефекту)
d. Гіпокомпенсація
e. Середній рівень

88. Який із нижченаведених методів є найефективнішим у відновленні когнітивних функцій та покращенні якості життя, включаючи пам'ять, увагу та розв'язування проблем у пацієнтів після перенесеного інсульту?
a. Гештальт-терапія
b. Арт-терапія
c. Рефлексотерапія
*d. Нейропсихологічний тренінг
e. Медикаментозна терапія

89. Укажіть форму психічного розладу, що проявляється у сутінковому затьмаренні свідомості, зовні впорядкованій поведінці та автоматичному здійсненні різних дій із подальшою амнезією.
a. Аменція
b. Автоматичне підкорення
c. Пасивний негативізм
*d. Транс
e. Обнубуляція

90. Укажіть психогенні реакції, що виникають у зв'язку із соматичним захворюванням та належать до групи реактивних станів за Смулевичем.
a. Соматогенії
b. Ятрогенії
c. Неврози
*d. Нозогенії
e. Соматоформні реакції

91. Яка стадія емоційного вигорання характеризується зниженням інтересу до роботи та потреби в спілкуванні, апатією, дратівливістю, почуттям виснаженості навіть після сну та вихідних?
a. Перша
b. П'ята
c. Третя
d. Четверта
*e. Друга

92. Що із нижченаведеного належить до поведінкових технік поведінкової психотерапії?
a. Відволікання
*b. Експеримент-відкриття
c. Аналіз "за" і "проти"
d. Зважування плюсів і мінусів
e. Когнітивне викривлення

93. У чоловiка віком 43 роки спостерігається стан психомоторного збудження: зазирає за двері і переконаний, що там знаходяться його приятелi. Говорить, що чує голоси знайомих та стороннiх людей, які сперечаються між собою щодо нього і вимагають його покарання, а інші захищають його. Повторює слова, якi нiбито почув iз-за стiни. Який патологічний стан виник у пацієнта?
a. Конфабуляцiї
b. Нав’язливi iдеї
*c. Гострий галюциноз
d. Вербальнi iлюзiї
e. Маячiння

94. Для якого синдрому характерна наявність несистематизованих маревних ідей різного змісту в поєднанні з галюцинаціями, псевдогалюцинаціями?
a. Парафренного
b. Кандинського-Клерамбо
*c. Параноїдного
d. Паранояльного
e. Соматичного

95. Який метод психотерапії використовується для когнітивної реструктуризації сенсу та інтеграції травматичного досвіду в минуле з формуванням відчуття контролю над травмою?
a. Когнітивно-реконструктивна пролонгована експозиція
*b. Коротка еклектична психотерапія
c. Наративна експозиційна терапія
d. Травма-фокусована психотерапія
e. Розповідна експозиційна терапія

96. Який напрям психотерапії описує принцип "тут і зараз"?
a. Психоаналіз
b. Кататимно-імагінативна психотерапія
*c. Гештальт-терапія
d. Психодрама
e. Арт-терапія

97. Укажіть стан потьмарення свідомості, за якого спостерігається збереження усіх видів орієнтування та здатність здійснювати звичні дії, але ускладнюється розуміння поточної ситуації.
a. Оглушення
*b. Обнубіляція
c. Кома
d. Сопор
e. Абсанс

98. Укажіть препарати з найбільшою доказовою базою для лікування депресивного епізоду.
a. Інгібітори МАО
b. Психостимулятори
c. Нормотимічні засоби
*d. СІЗЗС
e. ТЦА

99. Який тест із нижченаведених використовується для оцінки симптомів посттравматичного стресу?
a. MADRS
b. GAD-7
*c. PCL-5
d. HADS
e. PHQ-9

100. Який метод є найефективнішим для вирівнювання сезонних коливань настрою та запобігання зимовій депресії у лікуванні пацієнтів із сезонним афективним розладом?
a. Фармакотерапія з антидепресантами
b. Психодинамічна терапія
*c. Світлотерапія
d. Групова підтримуюча терапія
e. Когнітивно-поведінкова терапія

101. У чоловіка з тяжким перебігом COVID-19, на тлі високої температури та задишки, виникло видіння його покійної матері, яка ніби кликала його. Який найімовірніший психопатологічний розлад виник у пацієнта?
a. Соматизована психічна реакція
b. Психогенія
*c. Соматогенія
d. Нозогенія
e. Неврастенія

102. Дівчинка віком 15 років демонструє впертість, відмовляється виконувати шкільні завдання, підтримувати дружні стосунки з однолітками та співпрацювати з учителем. Коли батьки та викладачі вказують на недоліки дівчинки, це викликає її надмірну агресію та конфлікти. Укажіть доцільний метод психотерапії у цій ситуації.
a. Гештальт-терапія
b. Психодинамічна психотерапія
c. Емоційно-фокусована психотерапія
d. Групова психотерапія
*e. Поведінкова психотерапія

103. Для якого виду порушень інтелектуальної діяльності людини характерне нерозуміння переносного змісту прислів'я?
a. Порушення мовлення
b. Порушення пам’яті
c. Порушення уяви
d. Порушення сприйняття
*e. Порушення мислення

104. Який психотерапевтичний підхід є найефективнішим для полегшення прийняття втрати та адаптації до нового способу життя у пацієнтів після ампутації кінцівки?
*a. Когнітивно-поведінкова терапія
b. Психодинамічна терапія
c. Групова терапія для осіб із фізичними ушкодженнями
d. Експозиційна терапія
e. Майндфулнес та релаксаційні техніки

105. Пацієнтка три тижні тому під час пограбування отримала удар кулаком в обличчя. Сліди забоїв уже значно зменшилися, але жінка боїться виходити з дому через страх повторного нападу. Вона відчуває себе "на межі", легко лякається, легко може заплакати. Сон переривчастий, іноді повторюються нав'язливі сни про подальші напади. Установіть найбільш імовірний діагноз.
a. Специфічна фобія
b. Панічний розлад з агорафобією
c. Генералізований тривожний розлад
*d. Гостра реакція на стрес
e. Посттравматичний стресовий розлад

106. Пацієнтка віком 22 роки звернулася на консультацію у зв'язку з раптовим посиленням сексуального потягу, від якого вона не може позбутися протягом доби, відсутністю оргазму. Мала стосунки з чоловіком, сексуальний контакт із яким був 1-2 рази на тиждень, однак протягом останніх 2-х тижнів змінила шість партнерів, кількість сексуальних контактів зросла до 1-2 на добу. Який найімовірніший діагноз?
a. Сатиріазис
*b. Німфоманія
c. Диспареунія
d. Сексуальна аверсія
e. Вагінізм

107. Пацієнт віком 28 років, звернувся на консультацію, із висловленням агресивних тенденцій до свого партнера. Під час бесіди чоловік приглядається до погляду лікаря, на запитання уточнювального характеру відповідає: "Саме так, тільки такі ж розумні люди, як ми з Вами, можуть зрозуміти один одного". Принижує партнера, ставлячи його на друге місце, підносячи власну персону. Не сприймає критику, постійно очікує схвалення дій та думок. Який розлад особистості спостерігається у пацієнта?
*a. Нарцисичний
b. Тривожний
c. Шизоїдний
d. Дисоціальний
e. Емоційно-нестабільний

108. На що повинна бути спрямована психопрофілактика у професійній діяльності лікаря?
*a. Попередження професійних та особистих криз, професійної деформації особистості й емоційного вигорання
b. Попередження емоційного вигорання та конфліктних ситуацій у сімейному середовищі
c. Попередження конфліктних ситуацій у сімейному середовищі
d. Попередження професійних конфліктних ситуацій із медичним персоналом
e. Психотерапію емоційного вигорання та професійної деформації

109. Який антидепресант протипоказаний при епілепсії?
*a. Бупропіон
b. Міртазапін
c. Агомелатин
d. Моклобемід
e. Вортіоксетин

110. Через яку побічну дію психологічного дебрифінгу його не рекомендовано на початкових етапах терапії ПТСР та розладів адаптації?
a. Суїцидальну налаштованість
b. Сенсибілізацію
c. Соматизацію
*d. Ретравматизацію
e. Дезадаптацію

111. Укажіть комплекс заходів, спрямованих на відновлення здоров'я, функціонального стану і працездатності організму та використання всіх можливостей для зниження впливу станів, що обмежують життєдіяльність або призводять до інвалідизації. Основною метою є забезпечення особам із обмеженнями життєдіяльності можливості досягнення оптимальної соціальної інтеграції.
a. Психічна депривація
*b. Реабілітація
c. Психотерапія
d. Психосоціальна підтримка
e. Психологічна діагностика

112. Після перенесеної психотравми пацієнтку турбує порушення сну, мінливість настрою, прискорене серцебиття, задишка, зниження апетиту, втрата чутливості рук. Об’єктивно спостерігається: егоцентрична, бурхливо виявляє емоції, емоційно лабільна, легко навіювана, схильна до маніпулятивної поведінки. Вкажіть психопатологічний синдром.
*a. Істеричний
b. Обсесивно-компульсивний
c. Депресивний
d. Іпохондричний
e. Астенічний

113. Для якого синдрому характерний симптом ехолалії?
a. Іпохондричний синдром
b. Маніакальний синдром
c. Кататонічний ступор
*d. Кататонічне збудження
e. Психоорганічний синдром

114. Укажіть метод психотерапевтичної роботи, у якому учасники групи можуть відображати свої почуття, думки та конфлікти через розіграш сцен або ролей, що моделюють реальні або уявні ситуації.
a. Раціонально-емотивна терапія
b. Транзактний аналіз
c. Символдрама
d. Екзистенційно-гуманістична психотерапія
*e. Психодрама

115. Укажіть, поєднання яких лікарських засобів використовують для лікування депресивного синдрому, обтяженого психотичною симптоматикою.
a. Антидепресантів першого та другого покоління
*b. Антидепресантів та нейролептиків другого покоління
c. Нейролептиків першого та другого покоління
d. ТЦА та антихолінергічних засобів
e. -

116. Пацієнтка віком 20 років скаржиться на підвищений рівень тривожності, порушення сну у вигляді безсоння, неможливість нормально поїсти, відчуття стороннього тіла в горлі. Два дні тому в сусідній будинок влучила блискавка, ніхто не постраждав, однак картина тодішньої ситуації не може "вийти з голови". Укажіть провідний регістр-синдром.
*a. Психогенно-невротичний
b. Афективно-ендогенний
c. Психогенно-психотичний
d. Шизофренічний
e. Особистісно-аномальний

117. Яким основним типам медичних працівників загрожує синдром емоційного вигорання?
a. Демонстративному, гіпертимному та емотивному
b. Педантичному, демонстративному та збудливому
*c. Педантичному, демонстративному та емотивному
d. Демонстративному, гіпертимному та збудливому
e. Педантичному, гіпертимному та збудливому

118. Який із нижченаведених лікарських засобів належить до групи антипсихотиків, та може використовуватися в малих дозах для лікування безсоння та генералізованої тривоги?
*a. Кветіапін
b. Міртазапін
c. Клозапін
d. Галоперидол
e. Вальпроат

119. Робота медичного працівника, як правило, емоційно насичена та призводить до розвитку синдрому вигорання. Укажіть, що розуміють під "емоційним виснаженням" у контексті цього синдрому.
a. Зниження емоційного тонусу
b. Зникнення емоційності
c. Негативне ставлення працівника до колег по роботі
d. Розчарування результатами власної роботи
*e. Вичерпаність емоційних та фізичних ресурсів

120. Укажіть засновника нейролінгвістичного програмування (НЛП).
a. В. Сатир
*b. Р. Бендлер
c. З. Фройд
d. К. Роджерс
e. Ф. Перлз

121. На якій стадії психосексуального розвитку людини, згідно з психоаналітичною теорією З.Фройда, формується Супер-Его?
*a. Фалічній
b. Оральній
c. Генітальній
d. Анальній
e. Латентній

122. Як називається комплекс заходів, спрямований на максимально раннє виявлення початкових фаз нервово-психічних захворювань та їх своєчасне (раннє) активне лікування?
a. Третинна психопрофілактика
b. Психокорекція
c. -
d. Первинна психопрофілактика
*e. Вторинна психопрофілактика

123. До якого типу ознак синдрому емоційного вигорання належить формальне виконання роботи?
*a. Інтелектуальних (когнітивних)
b. Соматичних
c. Емоційних
d. Поведінкових
e. Соціальних

124. Укажіть обов’язкову ознаку деліріозного затьмарення свідомості.
a. Автоматичні рухи
b. Афект здивування, розгубленість
*c. Істинні зорові галюцинації та ілюзії
d. Агресивно-захисна поведінка
e. Фантастичні сюжетні уявлення

125. Яка з нижченаведених психодіагностичних методик дозволяє оцінити пам'ять, організацію діяльності та конструктивний праксис?
a. CAPS
b. CDR
c. C-SSRS
*d. Тест на малювання годинника
e. MOCA

126. Пацієнт віком 43 роки скаржиться на головний біль, тремор, перепади артеріального тиску, порушення сну, головокружіння, тривожність, напруження, подавлений настрій і зниження пам'яті. Попередньо проходив лікування протягом 8-ми місяців у туберкульозному диспансері. Під час патопсихологічного дослідження виявлено: когнітивна сфера - зниження короткотривалої та довготривалої пам’яті, нестійкість уваги, емоційно-вольова сфера - середній рівень реактивної та особистісної тривожності, депресивна симптоматика легкого ступеня, особистісна сфера - без особливостей акцентуації. Укажіть провідний регістр-синдром.
a. Особистісно-аномальний
*b. Екзогенно-органічний
c. Ендогенно-органічний
d. Психогенно-психотичний
e. Психогенно-невротичний

127. Укажіть стан, за якого спостерігається ослаблення емоцій, байдужість до свого становища та оточуючих, що іноді хворобливо переживається.
*a. Апатія
b. Гіпертимія
c. Гіпотимія
d. Емоційна лабільність
e. Морія

128. Пацієнтку віком 23 роки шпиталізовано до лікарні у зв'язку з втратою свідомості та нападом тоніко-клонічних судом. Який метод діагностики необхідно використати у цьому разі?
a. Комп'ютерну томографію
*b. Електроенцефалографію
c. Ехоенцефалографію
d. Ангіографію судин головного мозку
e. Магніто-резонансну томографію

129. Укажіть форму потьмарення свідомості з переважанням незв'язності мовлення, моторики та розгубленості.
a. Парафренний синдром
b. Псевдодеменція
*c. Аментивний синдром
d. Пуерилізм
e. Ганзеровський синдром

130. Укажіть тривожний стан, за якого людина має постійний страх захворіти, нав'язливу думку про хворобу або дефект фізичних властивостей та надмірне занепокоєння своїм зовнішнім виглядом.
a. Фрустрація
b. Дисморфофобія
c. Ятрогенія
d. Алекситимія
*e. Іпохондрія

131. Пацієнт віком 23 роки скаржиться на свербіж і печіння шкіри, відчуття повзання та укусів "якихось паразитів". "Спочатку це було лише на лівому стегні ввечері та вночі, зараз майже постійно та розповсюджується не тільки на ноги, а й на все тіло". Відчуває неприємний запах від тіла, все це дуже виснажує. Який патологічний стан спостерігається у пацієнта?
*a. Дерматозойне марення
b. Дисморфофобія
c. Обсесивно-компульсивний синдром
d. Нюхове марення
e. Психогенний свербіж

132. Для якого захворювання характерний такий психопатологічний симптом, як псевдогалюцинації?
a. Реактивного психозу
*b. Шизофренії
c. Інтоксикаційного психозу
d. Інфекційного психозу
e. Невротичного розладу

133. Який метод ґрунтується на усвідомленні зв'язку між думками та почуттями, що в результаті спричиняють негативні емоції та незадовільну поведінку?
a. Релаксація
b. Транзактний аналіз
c. Ситуаційне управління
d. Поведінкова активація
*e. Когнітивна реструктуризація

134. Пацієнт віком 56 років скаржиться на постійний біль, через який "немає радості життя". Хворіє на діабетичну полінейропатію. За шкалою MADRS - 29 балів. Який антидепресант є препаратом вибору в цій клінічній ситуації?
a. Сертралін
b. Тразодон
c. Амітриптилін
d. Міртазапін
*e. Дулоксетин

135. Які чинники зменшують вплив травматичної події на людину?
a. Фізична перевтома
b. Відсутність соціальної підтримки
c. Сприйняття того, що сталося, як несправедливості
d. Пасивність у прийнятті рішень
*e. Активна поведінка

136. Якому віку, згідно з психоаналітичною теорією З.Фройда, відповідає латентна стадія психосексуального розвитку людини?
a. 2-3 роки
*b. 5-6 років
c. 1-2 роки
d. 7-8 років
e. 3-5 років

137. Чоловік віком 35 років викликав екстрену (швидку) медичну допомогу через відчуття задухи, страх смерті та прискорене серцебиття. Мав думки, що помирає, стан не проходив упродовж 15-20 хв, потім нормалізувався. З анамнезу відомо: здоровий, хронічні соматичні захворювання відсутні. За результатами обстеження у лікаря-кардіолога патологій не виявлено. Проте ці епізоди повторювалися й надалі. Яку тактику доцільно застосувати у цьому разі?
a. Направити до лікаря-невролога
b. Направити до лікаря-гастроентеролога
c. Лікування у стаціонарі
d. Повторне обстеження в іншого лікаря-кардіолога
*e. Направити до лікаря-психіатра

138. Які препарати потрібно призначити насамперед як доповнення до немедикаментозних методів лікування посттравматичного стресового розладу у випадках, коли спостерігається значне і короткотривале порушення сну?
a. Снодійні, переважно небензодіазепінові на постійній основі
b. Седативні на ніч щоденно
c. Снодійні, похідні бензодіазепіну, коротким курсом
*d. Снодійні, переважно небензодіазепінові, коротким курсом
e. Антидепресанти, до 14-ти днів

139. Яку екстрену фармакотерапію рекомендовано при панічних атаках?
*a. Пропранолол 20 мг сублінгвально
b. Пароксетин 20 мг per os
c. Корвалол 40 крапель per os
d. Амітриптилін 2,0 мл в/в
e. Кветіапін 25 мг per os

140. Укажіть патологічний стан, за якого відсутні безумовні рефлекси.
*a. Кома
b. Делірій
c. Сопор
d. Оглушення
e. Ступор

141. Визначте психотерапевтичні техніки, що характерні для психоаналітичного підходу.
a. Систематична десенсибілізація, імплозивна терапія, метод інструкцій, імітаційне навчання, рольовий тренінг
b. Щоденник думок, аргументи "за" та "проти", сократівський діалог, переоцінка фактів
*c. Метод вільних асоціацій, тлумачення сновидінь, інтерпретація, аналіз опору, аналіз переносу
d. Рефлективна техніка, техніка повторів, парадоксальна інтенція, дерефлексія, концентрування уваги на почуттях
e. Персональне знаходження позиції, зміщення перспективи, метод знаходження сенсу, дерефлексія

142. За спостереженнями одного з видатних сучасних психотерапевтів К. Роджерса, якщо людині дозволити без перешкод виразити свої негативні емоції, то поступово вони самі собою змінюються на позитивні. Як називається цей метод погашення конфлікту?
a. Принцип "примусового вислуховування опонента"
*b. Принцип "виходу почуттів"
c. Принцип "оголення агресії"
d. Принцип "авторитетного третього"
e. Принцип "емоційного заміщення"

143. Жінці під час лікування тривожно-депресивного розладу був призначений гідазепам у дозі 20 мг/добу. Про можливе виникнення якої побічної дії лікарського засобу лікар мав обов’язково попередити пацієнтку?
*a. Зниження швидкості реакцій
b. Порушення тонусу кишківника
c. Порушення вітамінного обміну
d. Проблеми з сечовипусканням
e. Перепади артеріального тиску

144. До якого рівня психологічної допомоги на етапі комплексного реагування після гострої фази надзвичайної ситуації належить соціально-психологічний супровід?
a. Четвертого
*b. Другого
c. П’ятого
d. Першого
e. Третього

145. Яку допомогу необхідно надати людині, що перебуває у стані гострої реакції на стрес?
a. Провести сеанс когнітивно-поведінкової терапії
b. Шпиталізувати до психіатричного стаціонару
*c. Першу психологічну допомогу
d. Увести розчин діазепаму внутрішньом'язово
e. Провести дебрифінг

146. Який розділ загальної профілактики займається розробленням і впровадженням у практику заходів щодо запобігання психічним захворюванням, їх хронізації та заходів із реабілітації психічно хворих?
a. Психіатрія
b. Психотерапія
*c. Психопрофілактика
d. Психологічне консультування
e. Психогігієна

147. Лікар в окулярах справляє на пацієнта краще враження, тому що асоціюється з вищими розумовими здібностями. Визначте цей тип когнітивної помилки.
*a. Наклеювання ярликів
b. Надмірне узагальнення
c. Передбачення
d. Персоналізація
e. Читання думок

148. Пацієнта віком 48 років шпиталізовано до психіатричного відділення. На момент обстеження стверджує, що він давно вже помер, його тіло було обезкровлене на патологоанатомічному столі, а зараз це лише лялькова оболонка. Який патологічний стан спостерігається у пацієнта?
*a. Синдром Котара
b. Паранояльний синдром
c. Синдром Капгра
d. Синдром Кандинського-Клерамбо
e. Парафренний синдром

149. Скільки невдалих курсів лікування потрібно, щоб визначити терапевтично резистентну депресію?
a. 3 послідовних курси терапії
b. 1 невдалий повний курс терапії
*c. 2 послідовних курси терапії
d. ---
e. Понад 3 невдалих курси терапії

150. Укажіть визначення, що характеризує зміст когніцій в осіб із панічним розладом.
a. Інтеріоризація негативної зовнішньої оцінки з її подальшою соматизацією
*b. Викривлена катастрофічна інтерпретація симптомів тривоги
c. Помилкове пояснення нешкідливих тілесних симптомів як проявів небезпечного захворювання
d. Перебільшення загрози та прогнозування високого ризику небажаного результату
e. Запобігання негативним ситуаціям, що можуть статися з людиною чи її близьким оточенням

