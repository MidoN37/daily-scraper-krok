1. Після проведення дезінфекції та передстерилізаційного очищення медичний інструментарій є підготовленим до етапу стерилізації. Хто має право проводити стерилізацію медичних інструментів?
*a. Середній медичний персонал, який має відповідну підготовку
b. Медичний персонал, який пройшов інструктаж із техніки безпеки
c. Санітарки
d. Будь-які працівники відділення
e. Працівники, які пройшли навчання

2. Для постійного пломбування каріозної порожнини І класу за Блеком був використаний пломбувальний матеріал світлового затвердіння. Які компоненти входять до складу композитів світлового затвердіння?
a. Паста-рідина
*b. Тільки паста
c. Тільки порошок
d. Паста-паста
e. Порошок-рідина

3. Для проведення розширення кореневих каналів зуба 27 лікарю-стоматологу треба подати К-ример. Яким графічним символом позначено цей вид ендодонтичних інструментів?
a. Коло
b. Восьмикінцева зірочка
*c. Трикутник
d. Квадрат
e. П'ятикінцева зірочка

4. Чим треба закапати очі після їх промивання проточною водою у разі потрапляння стороннього тіла на слизову оболонку очей?
*a. 30%-м розчином альбуциду
b. 0,0002%-м розчином кетаміну
c. 0,1%-м розчином перманганату калію
d. 1%-м розчином фурациліну
e. 0,12%-м розчином хлоргексидину

5. Чоловік віком 67 років звернувся до лікаря-стоматолога для видалення коренів зубів 37 та 36. Пацієнту планується проведення аплікаційної анестезії перед проведенням провідникової анестезії. Яка концентрація розчину лідокаїну використовується для аплікаційної анестезії?
a. 20%
b. 15%
c. 30%
d. 25%
*e. 10%

6. Під час стоматологічного прийому лікар одягнув нову медичну маску. Як часто треба змінювати маску?
a. Кожні 4 год
*b. Кожні 2 год
c. Кожні 3 год
d. Кожні 5 год
e. Кожні 6 год

7. Пацієнту з гострим періодонтитом зуба 47 проведено інфільтраційну анестезію в ділянці набряклих тканин навколо зуба. Після введення анестетика пацієнт не відчув змін. Чому ефект знеболювання не настав?
a. -
b. Алергічна реакція на анестетик
*c. Неправильно вибраний вид анестезії
d. Лікування не потребує знеболювання
e. Недостатня кількість введеного препарату

8. Після використання ендодонтичного інструментарію помічник лікаря-стоматолога провів його дезінфекцію та передстерилізаційне очищення. Яка мета дезінфекції?
a. Механічне знищення забруднень
*b. Знищення патогенних та умовно-патогенних видів мікроорганізмів
c. Знищення залишків лікарських препаратів
d. Знищення умовно-патогенних видів мікроорганізмів
e. Знищення білкових, жирових забруднень

9. Назвіть відбитковий матеріал, що належить до силіконової групи і застосовується під час виготовлення металокерамічного мостоподібного протеза.
a. Редонт
b. Ортокор
*c. Speedex
d. Ypeen
e. Репін

10. Укажіть, яке ускладнення може виникнути в пацієнта після операції з видалення зуба.
a. Проштовхування зуба в м'які тканини
b. Вивих нижньої щелепи
c. Ушкодження зуба-антагоніста
d. Потрапляння зуба в дихальні шляхи
*e. Альвеоліт лунки зуба

11. Скільки зубів має повний сформований тимчасовий прикус?
a. 24
b. 32
c. 18
d. 12
*e. 20

12. Під час стоматологічного обстеження підлітку віком 16 років встановлено діагноз: хронічний фіброзний пульпіт зуба 36 та проведено ендодонтичне лікування. Який ендодонтичний інструмент застосовують під час пломбування кореневих каналів?
*a. Каналонаповнювач
b. U-файл
c. К-файл
d. Пульпоекстрактор
e. К-ример

13. Дев'ятирічна дівчинка отримала опік шкіри обличчя оцтовою кислотою. Який розчин можна застосувати для нейтралізації травмуючої речовини в цьому разі після тривалого промивання ураженої ділянки водою?
a. 10%-ий розчин аміаку
b. 96%-ий етиловий спирт
*c. 2-5%-ий натрію гідрокарбонат
d. 5%-ий спиртовий розчин таніну
e. 0,05%-ий хлоргексидину біглюконат

14. Назвіть поверхню зуба, на якій найчастіше для профілактики карієсу проводять герметизацію?
a. Контактна
b. -
*c. Жувальна
d. Оральна
e. Вестибулярна

15. До лікаря-стоматолога звернулася пацієнтка віком 17 років зі скаргами на наявність глибокої каріозної порожнини в зубі. Після проведеного обстеження встановлено діагноз: гострий глибокий карієс зуба 26. Для проведення лікування асистент лікаря-стоматолога підготувала пасту на основі кальцію гідроксиду. Яка дія препарату?
a. Знеболювальна, седативна
b. Седативна, адгезивна
c. Антисептична, знеболювальна
d. Адгезивна, протизапальна
*e. Протизапальна, одонтотропна

16. Вагітна жінка віком 26 років звернулася до лікаря-стоматолога для професійної гігієни порожнини рота. Які насадки треба підготувати для проведення завершального етапу видалення зубних відкладень?
a. Міжзубні йоржики
*b. Гумові ковпачки
c. Флосети
d. Мануальні скейлери
e. Міжзубні стимулятори

17. Для яких маніпуляцій використовують спредер під час ендодонтичного лікування?
a. Внесення пломбувального матеріалу в кореневий канал
b. Вертикальної конденсації гутаперчевих штифтів у кореневому каналі
c. Горизонтальної конденсації гутаперчевих штифтів у кореневому каналі
d. Розпломбування кореневих каналів під час повторного ендодонтичного лікування
*e. Латеральної конденсації гутаперчевих штифтів у кореневому каналі

18. Який інструмент використовують для механічного розширення кореневих каналів?
a. Каналонаповнювач
b. Коренева голка
c. Плагер
d. Спредер
*e. Дрильбор

19. Який час перебування (експозиції) стоматологічного інструментарію в дезінфекційному розчині 3%-го хлораміну?
*a. 60 хв
b. 50 хв
c. 45 хв
d. 90 хв
e. 30 хв

20. Батьки шестимісячної дівчинки скаржаться на наявність сироподібного нальоту на слизовій оболонці щік та язика в дитини. Після огляду лікар-стоматолог встановив діагноз: гострий кандидозний стоматит. Який збудник викликає це захворювання?
a. Паличка Леффлера
b. Веретеноподібна паличка
*c. Дріжджоподібні гриби
d. Спірохета Венсана
e. Вірус герпесу

21. Під час ортопедичного прийому планується зняття відбитків щелеп. Укажіть, який інструментарій необхідний лікарю-стоматологу-ортопеду для отримання відбитка альгінатною масою.
a. Блокнот для замішування та стоматологічне скельце
*b. Гумова колба та шпатель для замішування
c. Шпатель для замішування та стоматологічне скельце
d. Каталізатор та інгібітор
e. Гумові рукавички та каталізатор для затвердіння

22. Лікар-стоматолог проводить лікування хронічного середнього карієсу зуба 11. Пломбування каріозної порожнини буде здійснюватися композитним матеріалом світлового твердіння. Яка лампа необхідна для роботи з композитними матеріалами світлового твердіння?
a. Світлодіодна
b. Солюксова
c. Кварцева
*d. Фотополімерна
e. Люмінесцентна

23. Пацієнт скаржиться на біль та рухомість верхньої щелепи, кровотечу з носа. Об'єктивно спостерігається: рухомість верхньої щелепи, подовження середньої третини обличчя, кровотеча з носа, нудота, блювання, крововилив у кон'юнктиву. Яке травматичне ушкодження виникло?
a. Перелом зуба
b. Вивих нижньої щелепи
c. Вивих верхньої щелепи
d. Перелом нижньої щелепи
*e. Перелом верхньої щелепи

24. У пацієнта діагностовано дефект коронкової частини зуба 34, що відповідає ІІ класу каріозних порожнин за Блеком. Визначте топографічне розміщення каріозної порожнини на поверхні зуба в цьому разі.
*a. Контактна поверхня
b. Контактна поверхня з ураженням різального краю
c. Пришийкова ділянка
d. Жувальна поверхня
e. Різальний край

25. Перед початком прийому пацієнта лікар-стоматолог провів оброблення рук із метою видалення та знищення транзиторної патогенної та умовно-патогенної мікрофлори. Яку назву має оброблення, що попереджає розповсюдженню інфекції через руки?
a. Миття рук
b. Стерилізація рук
*c. Гігієнічна обробка рук
d. -
e. Хірургічна обробка рук

26. Які інструменти використовують для оброблення твердих тканин зуба під час препарування каріозних порожнин?
a. Кулясті бори, матриці
*b. Кулясті бори, екскаватор
c. Карборундові головки, плагери
d. Карборундові головки, фініри
e. Кулясті бори, плагери

27. Чоловік віком 40 років звернувся до лікаря-стоматолога для санації порожнини рота. Під час огляду виявлено каріозну порожнину в зубі 45 в межах плащового дентину світлого кольору, що легко знімається за допомогою екскаватора. З анамнезу відомо, що пацієнт відзначає больові відчуття під час вживання солодкого в ділянці цього зуба. Про який патологічний стан можуть свідчити ці результати обстеження?
a. Гострий поверхневий карієс
*b. Гострий середній карієс
c. Хронічний середній карієс
d. Гострий глибокий карієс
e. Хронічний глибокий карієс

28. Під час обстеження тринадцятирічного хлопчика лікар-стоматолог виявив прогнатичний прикус. До патології в якій площині належить цей прикус?
a. Мезіальній
*b. Сагітальній
c. Орбітальній
d. Трансверзальній
e. Вертикальній

29. Під час стоматологічного прийому пацієнт знепритомнів, почалися клонічні та тонічні судоми, спостерігається посилене пінисте слиновиділення, мимовільне сечовипускання та дефекація. Який стан, найімовірніше, виник у пацієнта?
a. Анафілактичний шок
*b. Епілептичний напад
c. Гіперглікемічна кома
d. Колапс
e. Гіпоглікемічна кома

30. Укажіть відбитковий матеріал, що належить до групи на основі окису цинку й евгенолу та використовується для отримання відбитків індивідуальною ложкою при повній відсутності зубів на щелепі.
a. Фторакс
*b. Репін
c. Ортокор
d. Speedex
e. Ypeen

31. Під час профілактичного огляду дітей віком 8-12 років лікар-стоматолог іноді виявляє білі плями на вестибулярних поверхнях фронтальної групи зубів верхньої щелепи, що прорізалися з цими дефектами. Під час вітального фарбування плями не зафарбовуються. Про який імовірний діагноз свідчать ці ознаки?
a. Ерозія емалі
b. Гострий поверхневий карієс
c. Гострий початковий карієс
d. Некроз емалі
*e. Гіпоплазія емалі

32. До лікаря-стоматолога звернувся хлопець віком 18 років зі скаргами на випадіння зуба 11 після отриманої травми годину тому. Було вирішено зуб помістити у власну комірку альвеолярного відростка та провести шинування. Як називається ця операція?
a. Трансплантація
b. Ампутація
c. Гемісекція
d. Імплантація
*e. Реплантація

33. Уявіть, що ви стали свідком надзвичайної ситуації та помітили постраждалого. Виберіть крок, згідно з алгоритмом MARCH, який є найпріоритетнішим до виконання?
a. Накладання шини
b. Особиста безпека
*c. Зупинка кровотечі
d. Відновлення дихання
e. Запобігання гіпотермії

34. Як, за перебігом, називається карієс, що супроводжується множинним ураженням практично всіх зубів, часто в одному зубі виникають 2-3 каріозні порожнини?
a. Гострим
b. Рецидивним
*c. Квітучим
d. Ускладненим
e. Хронічним

35. Пацієнтка скаржиться на самовільний наростаючий біль у ділянці нижньої щелепи праворуч, що посилюється під час накушування. З анамнезу відомо: тиждень тому було проведено лікування глибокого карієсу зуба 44. Об'єктивно спостерігається: вертикальна перкусія зуба 44 різкоболісна, ЕОД - 100 мкА, рентгенологічно виявлено нерівномірне розширення періодонтальної щілини в ділянці верхівки кореня зуба 44. Яка тактика надання допомоги?
a. Видалити зуб
b. Видалити пломбу
c. Замінити пломбу
d. Провести корекцію пломби
*e. Розкрити порожнину зуба та кореневий канал

36. Які інструменти необхідно підготувати для проведення обстеження стоматологічного пацієнта?
*a. Зонд зубний зігнутий, дзеркало стоматологічне, пінцет стоматологічний
b. Штопфер, дзеркало стоматологічне, пінцет
c. Дзеркало стоматологічне, пінцет стоматологічний, екскаватор
d. Зонд зубний зігнутий, шпатель, пінцет
e. Екскаватор, гладилка, дзеркало стоматологічне

37. Під час лікування карієсу зуба 16 у підлітка віком 15 років для пломбування застосовано композитний матеріал, що має розмір частинок наповнювача 8-45 мкм. Який композитний матеріал застосовано для пломбування?
*a. Макрофільний
b. Гібридний
c. Мікрофільний
d. Нанонаповнений
e. Мікрогібридний

38. Як називається методика ендодонтичного лікування зубів під час якої кореневу частину пульпи насичують речовинами, що глибоко дифундують, муміфікують і перетворюють її на септичний тяж або склоподібну масу?
*a. Імпрегнація
b. Ампутація
c. Девіталізація
d. Екстирпація
e. Ремінералізація

39. Жінка віком 46 років звернулася до лікаря-стоматолога-хірурга для видалення зуба 16 зуба. Коронкова частина зуба збережена. Які щипці треба підготувати в цьому разі?
a. Багнетоподібні коронкові
b. Прямі
*c. S-подібні праві
d. S-подібні ліві
e. Багнетоподібні кореневі

40. Яка помилка під час пломбування каріозних порожнини може призвести до виникнення папіліту, гінгівіту, пародонтиту?
a. Неправильний вибір пломбувального матеріалу
b. Неправильне накладання ізоляційної прокладки
*c. Відсутність контактного пункту
d. Завищення висоти оклюзії на пломбі
e. -

41. На якому тижні вагітності починається мінералізація зачатків перших молочних зубів?
a. 6-му
b. 30-му
c. 23-му
d. 9-му
*e. 17-му

42. Лікар-стоматолог готується до останнього етапу пломбування зуба. Які інструменти йому знадобляться?
a. Штопфер, поліри, оклюзійний папір, штрипси
b. Фініри, поліри, оклюзійний папір, матриці
*c. Фініри, поліри, оклюзійний папір, штрипси
d. Фреза, поліри, екскаватор, штрипси
e. Фініри, гладилка, оклюзійний папір, штопфер

43. Пацієнт звернувся до лікаря-стоматолога зі скаргами на неприємні відчуття в зубі 46 під час вживання гарячого. Після огляду встановлено попередній діагноз: хронічний гангренозний пульпіт. Після проведеної ЕОД діагноз підтвердився. Який діапазон показників ЕОД характерний для хронічного гангренозного пульпіту?
a. -
b. 30-40мкА
*c. 50-90 мкА
d. 15-30 мкА
e. Більше 100 мкА

44. Пацієнтка звернулася до лікаря-стоматолога зі скаргами на неприємні відчуття в зубах нижньої щелепи від термічних та хімічних подразників. Об'єктивно спостерігається: у пришийковій ділянці зубів 35, 34, 44, 45 дефекти в межах дентину з гладкими, блискучими стінками, що сходяться під кутом. Який найімовірніший діагноз?
a. Системна гіпоплазія емалі
b. Гострий середній карієс
*c. Клиноподібний дефект
d. Некроз твердих тканин
e. Ерозія емалі

45. Який препарат треба підготувати в разі виникнення гіпоглікемічної коми в пацієнта?
*a. 40%-ий розчин глюкози
b. 20 ОД інсуліну
c. 2,4%-ий розчин еуфіліну
d. 0,5%-ий розчин дибазолу
e. 0,05%-ий строфантину

46. Після стоматологічного обстеження підлітка віком 16 років лікар-стоматолог встановив діагноз: хронічний фіброзний пульпіт зуба 36. Пацієнту проведено ендодонтичне лікування. Яким інструментом проводять видалення судинно-нервового пучка?
a. Римером
b. Каналонаповнювачем
*c. Пульпоекстрактором
d. Плагером
e. Спредером

47. Пацієнту віком 25 років проводять пломбування зубів 44, 45 та 46. Для ізоляції відпрепарованих порожнин від ротової рідини використовують тонкий квадрат з латексу. За допомогою якого інструмента зроблено отвори для ізоляції зубів?
a. Щипці-затискачі
b. Щипці для накладання кламерів
*c. Щипці-пробійник
d. Байонетні щипці
e. Крампонні щипці

48. Для індивідуального догляду за порожниною рота лікар-стоматолог порекомендував семирічній дівчинці зубну пасту з мікроелементами та призначив курс ремінералізаційної терапії. Який із нижченаведених методів належить до екзогенної профілактики карієсу?
a. Уживання продуктів, багатих на кальцій та фтор
*b. Накладання фторвмісних лаків на поверхню зубів
c. Додавання в їжу фторованої солі
d. Уживання морепродуктів
e. Уживання таблеток фториду натрію

49. Назвіть відбитковий матеріал, що належить до альгінатної групи і використовується для виготовлення часткового знімного пластинкового протеза.
a. Репін
b. Протакрил
c. Speedex
d. Ортокор
*e. Ypeen

50. Пацієнту показано видалення зубів 21, 22 через загострення хронічного періодонтиту. Коронкові частини зубів 21, 22 зруйновані на 1/2. Який інструмент треба вибрати для видалення?
a. Дзьобоподібні щипці
b. Байонетні щипці
*c. Прямі щипці
d. Кутовий елеватор
e. S-подібні щипці

51. Пацієнт звернувся до лікаря-стоматолога зі скаргами на біль у ділянці зуба верхньої щелепи праворуч. Після огляду встановлено попередній діагноз: гострий обмежений пульпіт зуба 14. Після проведеної ЕОД діагноз підтвердився. Які показники ЕОД характерні для гострого обмеженого пульпіту?
a. 30-40 мкА
b. 100 мкА
*c. 15-30 мкА
d. 80-90 мкА
e. 60-70 мкА

52. Яке положення треба надати пацієнту в разі стану непритомності?
a. На животі
b. Фаулера
c. Сімса
d. На боці
*e. Тренделенбурга

53. У стоматологічній клініці провели стерилізацію використаних інструментів паровим методом без індивідуального пакування. Ці інструменти склали на стерильних столах та накрили стерильними простирадлами. Скільки часу інструменти можуть зберігати свою стерильність у цьому разі?
a. 9 год
b. 12 год
c. 24 год
d. 48 год
*e. 6 год

54. Після використання стоматологічного інструментарію асистенту лікаря-стоматолога необхідно провести його дезінфекцію, передстерилізаційне очищення та cтерилізацію. Який режим стерилізації стоматологічних інструментів у сухожаровій шафі?
a. При температурі 120^oС - 90 хв
*b. При температурі 180^oС - 60 хв
c. При температурі 160^oС - 120 хв
d. При температурі 140^oС - 45 хв
e. При температурі 200^oС - 30 хв

55. У пацієнта діагностовано передпухлинний процес слизової оболонки порожнини рота. Лікар пояснив, що без належного лікування з часом він обов'язково призведе до розвитку раку. Який діагноз встановлено пацієнту?
*a. Обмежений гіперкератоз
b. Шкірний ріг
c. Лейкоплакія
d. Кератоакантома
e. Папіломатоз

56. Лікар-стоматолог під час профілактичного огляду запропонував пацієнту розжувати таблетку синього кольору, а потім сполоснути ротову порожнину. Для чого лікар проводить цю процедуру?
*a. Контролю гігієнічних навичок пацієнта
b. Виявлення запального процесу на слизовій оболонці ротової порожнини
c. Виявлення каріозних порожнин
d. Контролю крайового прилягання пломб на зубах
e. Виявлення запального процесу в яснах

57. Укажіть, чи можна накладати стискальну пов'язку або джгут при пораненні в шию та кровотечі з сонної артерії.
*a. Так, можна. Але з протилежного боку кровотечі піднімається рука вгору, охоплюючи голову, та накладається пов'язка
b. Ні, не можна. Інакше буде механічна асфіксія, бо пов'язка накладається на усю шию
c. Так, можна. Але проводиться трахеотомія
d. Ні, не можна. Інакше буде гіпоксія мозку, що не сумісна з життям
e. Так, можна. Але з боку кровотечі піднімається рука вгору, охоплюючи голову, та накладається пов'язка

58. Дівчина віком 15 років скаржиться на біль та кровоточивість ясен під час вживання їжі та чищення зубів. Об'єктивно спостерігається: слизова оболонка ясен у ділянці нижніх і верхніх фронтальних зубів набрякла, гіперемована, має ціанотичний відтінок. Ясенні сосочки кровоточать від дотику, збільшені в розмірах і перекривають коронкові частини зубів на 1/3 їхньої висоти. На зубах верхньої та нижньої щелеп встановлена незнімна ортодонтична конструкція (брекет-система). Установіть попередній діагноз.
*a. Гіпертрофічний гінгівіт
b. Генералізований пародонтит
c. Фіброматоз ясен
d. Катаральний гінгівіт
e. Виразковий гінгівіт

59. Назвіть блок стоматологічної установки, до складу якого входять скейлер та наконечники.
a. Блок управління
*b. Блок інструментів
c. Стоматологічне крісло
d. -
e. Освітлювальний блок

60. Розуміння будови та функцій різних частин ясен допомагає лікарям-стоматологам в ефективному веденні лікування пацієнтів та догляду за здоров'ям порожнини рота. Укажіть, на які частини поділяють ясна.
a. Епітеліальні та базальні
b. -
c. Тверді та м'які
*d. Прикріплені та вільні
e. Внутрішні та зовнішні

61. Який термін зберігання простерилізованих медичних виробів у стерилізаційних коробках з фільтром?
a. 28 діб
b. 10 діб
c. 3 доби
d. 16 діб
*e. 20 діб

62. Одним із етапів препарування каріозної порожнини є некректомія розм'якшеного дентину. Який інструмент треба підготувати для проведення цього етапу препарування?
a. Фінір
*b. Твердосплавний бор
c. Карборундова головка
d. Полір
e. Алмазний бор

63. На ортопантомограмі пацієнта, що звернувся для профілактичного огляду, виявлено нерівномірне розширення періодонтальної щілини в ділянці верхівки кореня зуба 35. Скарг немає, перкусія і термопроба негативні, раніше зуб 35 був лікований з приводу глибокого карієсу. Для якого захворювання характерні ці рентгенологічні ознаки?
a. Гострий дифузний пульпіт
b. Хронічний гранулюючий періодонтит
*c. Хронічний фіброзний періодонтит
d. Гострий серозний періодонтит
e. Хронічний фіброзний пульпіт

64. До устаткування стоматологічного кабінету належить електричний мікромотор. Який діапазон регулювання швидкості обертання бора має електричний мікромотор?
a. Від 100000 до 300000 об/хв
*b. Від 1000 до 40000 об/хв
c. Від 50000 до 100000 об/хв
d. Від 100 до 1000 об/хв
e. -

65. Яке з передракових захворювань слизової оболонки порожнини рота та червоної облямівки губ належить до факультативних передраків із низькою потенціальною злоякісністю?
a. Бородавчастий передрак червоної облямівки губ
*b. Папіломатоз піднебінний
c. Абразивний преканцерозний хейліт Манганотті
d. Обмежений передраковий гіперкератоз червоної облямівки губ
e. Еритроплакія Кейра

66. Одним із найрозповсюдженіших та доступних засобів місцевої профілактики карієсу зубів у наш час треба вважати використання фторвмісних зубних паст. Яка найнижча межа норми фтору в питній воді?
a. 1,2 мг/л
*b. 0,5 мг/л
c. 1 мг/л
d. 2 мг/л
e. 0,3 мг/л

67. Пацієнтці віком 35 років встановлено діагноз: ерозія твердих тканин зубів 11, 21, 34, 35, 44, 45. Який матеріал треба підготувати для пломбування в цьому разі?
a. Склоіономерний цемент
b. Силікатний цемент
*c. Композитний матеріал світлової полімеризації
d. Амальгаму
e. Композитний матеріал хімічної полімеризації

68. Пораненому надається допомога згідно з алгоритмом MARCH. Якою літерою позначено етап виявлення черепно-мозкових травм?
a. R
b. C
c. A
*d. H
e. M

69. Для хірургічної дезінфекції рук рекомендовано застосовувати засоби на основі спирту. Яка частка спирту має бути в дезінфікуючих розчинах?
*a. 65%
b. 40%
c. 100%
d. 55%
e. 30%

70. На якому етапі пломбування каріозної порожнини композитним матеріалом світлової полімеризації треба проводити <<фінішне>> засвічування матеріалу?
a. Після внесення кожної порції пломбувального матеріалу
b. Після формування пломби
*c. Після остаточного оброблення пломби
d. Після внесення останньої порції матеріалу
e. Після шліфування пломби

71. Під час профілактичного огляду пацієнту проводили оцінку гігієнічного стану порожнини рота за допомогою фарбування жувальними таблетками. Окрім зубних відкладень на вестибулярній поверхні зубів 42, 43 виявлено плями, що зафарбувалися барвником. Про який патологічний стан можуть свідчити ці результати обстеження?
a. Ерозія емалі
b. Гіпоплазія емалі
c. Хронічний поверхневий карієс
*d. Гострий початковий карієс
e. Гострий поверхневий карієс

72. Під час роботи виїзної стоматологічної станції проводилося лікування карієсу зубів у дітей молодших класів. Який пломбувальний матеріал використовується під час застосування АRT-методики лікування карієсу в дітей?
a. Текучий композит
*b. Склоіономерний цемент
c. Силікатний цемент
d. Композит хімічної полімеризації
e. Компомер

73. Асистент лікаря-стоматолога проводить рентгенологічне дослідження зубів 24, 25 та 26. Які з обстежуваних зубів мають найчастіше три корені?
a. Верхні ікла
*b. Верхні моляри
c. Верхні премоляри
d. Нижні моляри
e. Нижні премоляри

74. Пацієнтка віком 18 років звернулася до лікаря-стоматолога зі скаргами на відчуття оскомини на зубах верхньої щелепи протягом двох тижнів. Під час огляду в пришийковій ділянці зубів 11 та 21 виявлено білі плями з матовим відтінком та нечіткими контурами, що інтенсивно сприймають барвники. Що треба підготувати для проведення лікування?
a. Композитний матеріал
b. Муміфікуючу пасту
*c. Ремінералізаційні розчини
d. Антисептичні розчини
e. Нітрат срібла для імпрегнації

75. П'ятнадцятирічному хлопцю планується видалення зуба 14 за ортодонтичними показаннями. Коронка зуба збережена. Які щипці треба підготувати для видалення?
a. Байонетні
b. Дзьобоподібні зі щічками, що не сходяться
*c. S-подібні
d. Дзьобоподібні зі щічками, що сходяться
e. Прямі

76. Під час препарування каріозних порожнин використовуються алмазні бори різного ступеня зернистості. Який колір має маркувальне кільце алмазного бору, призначеного для кінцевого полірування композиційних реставрацій?
a. Червоний
b. Синій
c. Чорний
d. Зелений
*e. Білий

77. Яку пробу треба виконати для контролю якості передстерилізаційного очищення стоматологічного інструментарію від залишків крові?
a. З Суданом ІІІ
b. Фенолфталеїнову
*c. Амідопіринову
d. Тетрациклінову
e. -

78. Що із нижченаведеного належить до загальної профілактики карієсу?
*a. Вживання таблеток фториду натрію
b. Полоскання ремінералізаційними розчинами
c. Герметизація фісур
d. Покриття поверхні зубів фторлаком
e. Раціональна гігієна порожнини рота

79. Лікар-стоматолог проводить визначення індексу гігієни Федорова-Володкіної в дітей молодшого шкільного віку. Який розчин треба підготувати для проведення цієї процедури?
a. Фурациліну
*b. Йодисто-калієвий
c. Метиленового синього
d. Фуксину
e. Еритрозину

80. Укажіть, яку першу допомогу необхідно надати потерпілому при переломі нижньої щелепи в ментальному відділі без зміщення.
a. Накласти стискальну пов'язку в ділянці поранення та скерувати потерпілого до щелепно-лицевого відділення
b. Накласти пращоподібну пов'язку та скерувати потерпілого до отоларингологічного відділення
c. Накласти головну та стискальну пов'язки та скерувати потерпілого до отоларингологічного відділення
*d. Накласти пращоподібну пов'язку та скерувати потерпілого до щелепно-лицевого відділення
e. Накласти стискальну пов'язку в ділянці поранення та скерувати потерпілого до отоларингологічного відділення

81. Для лікування карієсу І класу за Блеком у постійних зубах використовують амальгаму. Який складник амальгами підвищує пластичність матеріалу та забезпечує щільне крайове прилягання пломби?
*a. Мідь
b. Олово
c. Ртуть
d. Срібло
e. Цинк

82. Виберіть метод лікування хронічного середнього карієсу тимчасового моляра в шестирічної дитини.
a. Видалення
b. Ремінералізація
*c. Пломбування
d. Герметизація
e. Протезування

83. Ротова порожнина є початком травної системи і складається з присінка та власне порожнини рота. Укажіть межі власне порожнини рота.
a. Зверху - тверде піднебіння, знизу - м'язи дна порожнини рота, спереду - альвеолярний відросток, з боків - щоки
b. Зверху та знизу - альвеолярний відросток, вкритий слизовою оболонкою, спереду - присінок, з боків - слизова оболонка щік
c. Зверху - вуздечка верхньої губи, знизу - вуздечка нижньої губи, спереду - зуби, знизу - язик
d. Зверху та знизу - присінок ротової порожнини, спереду - язик та зуби, з боків - ясна та зуби
*e. Зверху - тверде та м'яке піднебіння, знизу - язик та дно порожнини рота, спереду та з боків - ясна та зуби

84. Пацієнт віком 27 років звернувся до лікаря-стоматолога зі скаргами на випадіння пломби та наявність великої каріозної порожнини в зубі 37. З анамнезу відомо, що раніше в зубі було проведено ендодонтичне лікування. Для відновлення анатомічної форми зуба лікар вирішив застосувати методику <<сендвіч-техніки>>. Які матеріали потрібно підготувати асистенту лікаря-стоматолога для пломбування каріозної порожнини?
a. Композит та силікофосфатний цемент
b. Текучий композит та силікатний цемент
c. Текучий композит та компомер
d. Компомер та силікатний цемент
*e. Композит та склоіономерний цемент

85. Після стоматологічного прийому необхідно провести стерилізацію медичних виробів, у конструкції яких використовуються термолабільні матеріали. Який метод стерилізації доцільно застосувати?
a. -
b. Кип'ятіння
c. Повітряний
d. Паровий
*e. Хімічний

86. До лікаря-стоматолога звернувся пацієнт, якому три тижні тому було видалено зуб, зі скаргами на наявність незакритого дефекту слизової оболонки в ділянці видаленого зуба. Об'єктивно спостерігається: порушення закриття лунки в місці видаленого зуба, розростання грануляцій, слизова оболонка в ділянці лунки синюшна. Про яке захворювання можуть свідчити ці ознаки?
a. Хронічний остеомієліт
b. Гострий остеомієліт
c. Хронічний періостит
*d. Хронічний альвеоліт
e. Абсцес

87. Яка кількість коренів та кореневих каналів найчастіше спостерігається в нижньому першому і другому премолярах?
a. Два корені, один канал
b. Два корені, два канали
*c. Один корінь, один канал
d. Один корінь, два канали
e. Три корені, три канали

88. Під час лікування карієсу пацієнту було встановлено пломбу з амальгами без ізоляційної прокладки. Яке ускладнення може розвинутися в цьому разі?
a. Верхівковий періодонтит
b. Вторинний карієс
c. Папіліт
*d. Запалення пульпи
e. Випадіння пломби

89. Пiд час огляду порожнини рота дванадцятирічної дівчинки виявлено, що верхнi фронтальнi зуби повнiстю перекривають нижнi. Бiчнi зуби в сагiтальнiй i трансверзальнiй площинах змикаються в межах норми. Установлено дiагноз: глибокий прикус. Порушенням яких функцiй супроводжується ця аномалiя?
a. Жування, ковтання
b. Дихання, порушення дикції
c. Дихання, ковтання
*d. Відкушування їжі, вимова звуків
e. Вiдкушування їжi, дихання

90. Лікар-стоматолог проводить пломбування каріозної порожнини ІІ класу за Блеком. У каріозну порожнину після нанесення адгезивної системи потрапила кров. Яка тактика в цьому разі?
a. Обробити каріозну порожнину спиртом, нанести адгезив
b. Промити та висушити каріозну порожнину, нанести адгезив
*c. Повторне кислотне протравлювання емалі та дентину та нанесення адгезиву
d. Провести повторне протравлювання дентину, нанести адгезив
e. Обробити каріозну порожнину 3%-м перекисом водню, нанести адгезив

91. Дівчина віком 17 років скаржиться на печіння та сухість слизової оболонки порожнини рота. Із анамнезу відомо, що пацієнтка хворіє на цукровий діабет протягом трьох років. Об'єктивно спостерігається: слизова оболонка щік суха, укрита білим нальотом, що легко знімається. Установлено діагноз: кандидозний стоматит. Яку мазь доцільно рекомендувати для лікування в цьому разі?
a. Еритроміцинову
b. Преднізолонову
*c. Клотримазолову
d. Ланолінову
e. Інтерферонову

92. Які антисептики належать до групи окисників?
a. Мурашина кислота, борна кислота
*b. Перекис водню, калію перманганат
c. Карболова кислота, соляна кислота
d. Хлорамін Б, хлоргексидину біглюконат
e. Фурацилін, фуразолідон

93. Під час огляду семирічної дівчинки лікар-стоматолог виявив на присінкових поверхнях зубів 11, 21, 31, 41 і на горбиках зубів 16, 26, 36, 46 темні плями. З анамнезу відомо, що зуби прорізалися ураженими. Лікар встановив діагноз: флюороз. Надлишок якого хімічного елемента в питній воді буде причиною виникнення цього захворювання?
a. Йоду
b. Кальцію
c. Заліза
*d. Фтору
e. Фосфору

94. Під час обстеження порожнини рота пацієнта було виявлено, що внаслідок звуження верхньої зубної дуги щічні горбки нижніх бічних жувальних зубів розташовані назовні від однойменних верхніх, фронтальні зуби змикаються правильно. Який прикус має пацієнт?
*a. Перехресний
b. Глибокий
c. Відкритий
d. Прогнатичний
e. Прогенічний

95. Після використання стоматологічного інструментарію була проведена його дезінфекція та передстерилізаційне очищення. Яка мета передстерилізаційного очищення?
a. Знищення умовно-патогенних видів мікроорганізмів
b. Знищення патогенних видів мікроорганізмів
c. Знищення всіх видів мікроорганізмів
d. Знищення вірусів
*e. Видалення білкових, жирових та механічних забруднень

96. У чотирирічної дівчинки під час огляду лікар-стоматолог виявив каріозну порожнину на жувальній поверхні зуба 55 у межах плащового дентину з широким вхідним отвором. Дно та стінки каріозної порожнини щільні, пігментовані, під час зондування безболісні. Який матеріал найдоцільніше застосувати для пломбування?
a. Цинк-фосфатний цемент
b. Амальгаму
c. Полікарбоксилатний цемент
*d. Склоіономерний цемент
e. Силікофосфатний цемент

97. Що насамперед треба зробити у випадку потрапляння хімічної речовини в око під час надання першої допомоги?
a. Накласти антисептичну мазь
b. Закапати в уражене око очні краплі
*c. Промити уражене око чистою водою
d. -
e. Накласти пов'язку на уражене око

98. Одним із етапів проведення ендодонтичного лікування в постійних зубах є розширення кореневих каналів. Яким ендодонтичним інструментом проводиться розширення кореневих каналів?
a. Каналонаповнювачем
b. Спредером
c. Плагером
d. Пульпоекстрактором
*e. К-файлом

99. Який інструментарій на ортопедичному прийомі використовує лікар-стоматолог для вигинання кламерів?
a. Елеватор
*b. Крампонні щипці
c. Байонетні щипці
d. Зонд
e. Пінцет

100. У пацієнтки віком 26 років під час лікування гострого глибокого карієсу зуба 36 випадково була відкрита пульпова камера зуба. Який лікарський засіб треба підготувати в цьому разі?
a. Пасту на основі параформальдегіду
b. Пасту на основі миш'яку
c. Ізоляційну прокладку
d. Склоіономерний цемент
*e. Одонтотропну пасту

101. Що треба підготувати для лікаря-стоматолога з метою видалення надлишків композитного матеріалу та для попереднього полірування приясенних ділянок реставрацій у ділянці переходу пломбувального матеріалу на емаль на контактних поверхнях зубів?
a. Полірувальні щітки
b. Полірувальні диски
c. Гумові головки
*d. Полірувальні штрипси
e. Фінішні алмазні бори

102. Який комплекс заходів буде здійснювати асистент лікаря-стоматолога для знищення мікроорганізмів у рані та в патологічному осередку?
a. Стерилізацію
b. Передстерилізаційне очищення
c. Асептику
*d. Антисептику
e. Дезінфекцію

103. Під час препарування каріозної порожнини в межах емалі використовують турбінні наконечники. Яку швидкість обертання бора може забезпечити цей наконечник?
a. 15000-20000 об/хв
b. 50000-100000 об/хв
*c. 300000-400000 об/хв
d. 20000-70000 об/хв
e. 100000-200000 об/хв

104. Пацієнт звернувся до лікаря-стоматолога зі скаргами на естетичний дефект переднього зуба. Після огляду встановлено діагноз: гострий середній карієс зуба 23 із локалізацією каріозної порожнини в пришийковій ділянці. Для якого класу каріозних порожнин за Блеком характерна ця локалізація дефекту?
a. І
b. ІІІ
c. ІV
*d. V
e. ІІ

105. На ортопантомограмі пацієнта, що звернувся для профілактичного огляду, виявлено осередок просвітлення округлої форми розміром до 5 мм у ділянці верхівки кореня зуба 34, кореневий канал якого частково заповнений пломбувальним матеріалом. З анамнезу відомо: раніше зуб 34 був ендодонтично лікований. Для якого захворювання характерні ці рентгенологічні ознаки?
a. Гострий серозний періодонтит
b. Гострий дифузний пульпіт
c. Хронічний фіброзний пульпіт
d. Хронічний гранулюючий періодонтит
*e. Хронічний гранулематозний періодонтит

106. Назвіть, з яких частин складається перший постійний моляр на верхній щелепі праворуч.
a. Корінь, пародонт, альвеолярний відросток
b. Коронка, шийка, ясна
c. Коронка, корінь, альвеолярний відросток
d. Ясна, корінь, пародонт
*e. Коронка, шийка, корінь

107. Лікар-стоматолог під час препарування каріозної порожнини ІІ класу за Блеком вибрав техніку тунельного методу. Який пломбувальний матеріал раціонально застосовувати в разі вибору цієї методики?
a. Гібридний композит
b. Макрофільний композит
*c. Текучий композит
d. Мікрофільний композит
e. Склоіономерний цемент

108. Яку назву має хейліт, спричинений підвищеною чутливістю червоної облямівки губ до інсоляції?
*a. Актинічний
b. Атопічний
c. Екзематозний
d. Метеорологічний
e. Ексфоліативний

109. У пацієнта віком 45 років лікар-стоматолог діагностував гострий обмежений пульпіт зуба 44. Об'єктивно спостерігається: порожнина рота санована, гігієна в задовільному стані. З анамнезу відомо: пацієнт соматично здоровий. Що є протипоказанням до лікування пульпіту біологічним методом у цьому разі?
a. Соматичні захворювання
*b. Вік понад 30-35 років
c. Вік понад 18-20 років
d. Стан гігієни порожнини рота
e. Інтенсивність каріозного процесу

110. Лікар-стоматолог проводить ендодонтичне лікування першого премоляра верхньої щелепи. Який варіант рентгенологічного дослідження треба провести асистенту лікаря-стоматолога?
a. Панорамний рентген
b. Контрастний рентген
*c. Прицільний рентген
d. Прикусний рентген
e. Тривимірний рентген

111. На терапевтичному прийомі лікар-стоматолог використовує алмазні бори, що відрізняються за розміром робочої частини, властивостями алмазу, щільністю посадки алмазного зерна. Який середній розмір зерна в алмазного бора з червоним маркуванням?
*a. 50 мкм
b. 135 мкм
c. 180 мкм
d. 100 мкм
e. 30 мкм

112. Що належить до допоміжного обладнання стоматологічного кабінету?
a. Стоматологічна установка
b. Рукомийник для миття рук
c. Стоматологічний пересувний стілець
d. Стоматологічне крісло
*e. Cтоматологічний рентген апарат

113. Лікар-стоматолог проводить лікування гострого глибокого карієсу зуба 27. Який метод дослідження можна застосувати для визначення рівня некректомії?
a. Термопробу
b. ЕОД
c. Люмінесцентну діагностику
*d. Фарбування карієс-маркером
e. Метод трансілюмінації

114. Під час препарування каріозної порожнини лікар повинен працювати з перервами за відповідної кількості обертів бора та його охолодження. Яке ускладнення виникає у разі недотримання цієї рекомендації?
a. Швидке затуплення борів
b. Ушкодження прилеглих зубів
c. Швидке зношування наконечника
d. Збільшення пилу у повітрі
*e. Запалення або загибель пульпи

115. Лікар-стоматолог проводить ендодонтичне лікування зуба 37. Який метод дослідження треба виконати для контролю якості проведеного лікування?
a. ЕОД
b. Глибоке зондування
c. Бактеріологічне дослідження
d. Термопробу
*e. Рентгенологічне дослідження

116. У пацієнта виявлено каріозну порожнину, розташовану на різальному краї різця, що утворилася через стирання емалі і оголення дентину. До якого класу за класифікацією Блека належить ця каріозна порожнина?
a. III
b. IV
*c. VI
d. II
e. I

117. Для дотримання санітарно-протиепідемічного режиму у стоматологічній клініці передбачено проведення генерального прибирання в комплексі заходів, спрямованих на попередження поширення інфекції. Укажіть, з якою кратністю проводиться цей вид прибирання.
*a. 1 раз на тиждень
b. 1 раз на місяць
c. Щодня
d. У кінці робочої зміни
e. На початку робочої зміни

118. Укажіть назву частини порожнини рота, що обмежена губами і щоками зовні та зубами і яснами зсередини.
*a. Присінок порожнини рота
b. Власне порожнина рота
c. Слизова оболонка рота
d. Перехідна складка рота
e. Ретромолярна ділянка

119. На прийомі в лікаря-стоматолога через емоційне напруження та страх перед маніпуляцією пацієнт відчув дискомфорт, відчуття нудоти, запаморочення, шум у вухах, неясність зору, нестачу повітря, появу холодного поту, оніміння язика, губ, кінчика носа. Який невідкладний стан, найімовірніше, виник у пацієнта?
a. Колапс
b. Анафілактичний шок
c. Асфіксія
d. Алергічна реакція
*e. Непритомність

120. Який найімовірніший шлях передачі вірусних гепатитів В, С та ВІЛ-інфекції в лікувально-профілактичних закладах у разі порушення правил асептики та санітарно-протиепідемічного режиму?
*a. Парентеральний
b. Контактний
c. Повітряно-краплинний
d. Аліментарний
e. Водний

121. Яку температуру застосовують під час стерилізації паровим методом?
a. 170-200^oC
*b. 110-134^oC
c. 135-155^oC
d. 200-220^oC
e. 155-170^oC

122. Лікар-стоматолог-хірург планує видалення зуба пацієнту через загострення хронічного періодонтиту. Лікар просить подати йому багнетоподібні щипці. Який зуб планується видаляти?
a. 46 зі збереженою коронковою частиною
*b. 16 зі зруйнованою коронковою частиною
c. 33 зі збереженою коронковою частиною
d. 26 зі збереженою коронковою частиною
e. 36 зі зруйнованою коронковою частиною

123. Пацієнтка звернулася до лікаря-стоматолога зі скаргами на естетичний дефект. Під час огляду виявлено, що зуб 11 змінений у кольорі (рожево-фіолетового відтінку). З анамнезу відомо: зуб був раніше ендодонтично лікований. Яка помилка під час едодонтичного лікування може спричинити ці наслідки?
a. Виведення пломбувального матеріалу за верхівку кореневого каналу
b. Недостатнє механічне оброблення кореневого каналу
c. Перфорація стінки кореневого каналу
*d. Неправильний вибір пломбувального матеріалу
e. Травма периапікальних тканин

124. До лікаря-стоматолога звернувся пацієнт віком 40 років зі скаргами на виникнення післяопераційної чутливості в ділянці зуба 21 після проведення значної реставрації. Який препарат треба приготувати асистенту для усунення чутливості твердих тканин зубів?
a. Пасту з тимолом
b. Ормокер
c. Компомер
d. Кондиціонер
*e. Десенситайзер

125. Підліток віком 14 років звернувся до лікаря-стоматолога для планової санації. Під час стоматологічного огляду лікар виявив порушення крайового прилягання пломби в зубі 16. Яким інструментом проводять визначення крайового прилягання пломби?
a. Екскаватором
b. Штопфером
*c. Зондом
d. Гладилкою
e. Шпателем

126. Лікар-стоматолог планує провести обстеження первинного пацієнта. Для цього він просить асистента подати градуйований зонд. З якою метою лікар-стоматолог використовує цей інструмент?
a. Провести замірювання довжини вуздечки язика
b. Дослідити наявність каріозних порожнин на зубах верхньої щелепи
c. Провести дослідження міжзубних сосочків
d. Дослідити наявність каріозних порожнин на зубах нижньої щелепи
*e. Дослідити глибину зубо-ясенного прикріплення

127. Яка кислота і в якій концентрації використовується для протравлювання дентину та емалі в разі застосування адгезивної техніки пломбування каріозних порожнин?
a. 10%-ий розчин ортофосфорної кислоти
*b. 37%-ий розчин ортофосфорної кислоти
c. 3%-ий розчин ортофосфорної кислоти
d. 15%-ий розчин полікарбонових кислот
e. 5%-ий розчин полікарбонових кислот

128. Який з елементів будови скронево-нижньощелепного суглоба має еліпсоподібну форму, у 2-3 рази більший за суглобову головку, укритий хрящем, знаходиться на скроневій кістці?
a. Суглобова капсула
*b. Суглобова ямка
c. Суглобовий горбок
d. Внутрішньосуглобовий диск
e. Суглобова головка

129. Пацієнту віком 50 років на прийомі в лікаря-стоматолога потрапило стороннє тіло у верхні дихальні шляхи, що спричинило обтураційну асфіксію. Укажіть подальші дії лікаря, якщо дістати стороннє тіло неможливо.
a. Просимо пацієнта лягти на спину та проводимо штучну вентиляцію легень
b. Проводимо інтубацію
c. Проводимо трахеотомію
d. Просимо пацієнта лягти на спину та проводимо непрямий масаж серця
*e. Проводимо поштовхи за Геймліхом

130. Під час оброблення каріозної порожнини лікар-стоматолог видаляє всі патологічно змінені тканини зуба. Що спричиняє зміну кольору коронки зуба після неякісного препарування каріозної порожнини?
a. Опік твердих тканин зуба
b. Запалення та пошкодження ясенного сосочка
c. Значне стоншення шару емалі
*d. Розм'якшений дентин насичується пігментами
e. Перегрів та запалення пульпи зуба

131. Які лампи використовують для знезараження повітря та поверхонь у стоматологічному кабінеті?
*a. Бактерицидні
b. Світлодіодні
c. Люмінесцентні
d. Розжарювання
e. Фотополімерні

132. Після стоматологічного прийому необхідно виконати повну обробку інструментів. Яка послідовність обробки використаного стоматологічного інструментарію?
a. Передстерилізаційне очищення, дезінфекція, стерилізація
*b. Дезінфекція, передстерилізаційне очищення, стерилізація
c. Передстерилізаційне очищення, стерилізація
d. Передстерилізаційне очищення, стерилізація, дезінфекція
e. -

133. Потерпілий внаслідок дорожньо-транспортної пригоди отримав черепно-мозкову травму та перелом щелепи. Як здійснити тимчасову зупинку сильної кровотечі в щелепно-лицьовій ділянці?
a. Накласти холодний компрес
*b. Притиснути загальну сонну артерію
c. Накласти міхур з льодом
d. Накласти джгут
e. Надати пацієнту положення з опущеною головою

134. Стоматологічне дзеркало застосовують для огляду порожнини рота. Яке зображення дає поверхня дзеркала?
*a. Пряме, збільшене, уявне
b. Пряме, зменшене, дійсне
c. Пряме, зменшене, уявне
d. Обернене, збільшене, уявне
e. Обернене, збільшене, дійсне

135. У підлітка віком 17 років для пломбування карієсу зуба 16 лікар-стоматолог застосував амальгаму. Яким інструментом амальгамову масу вносять у підготовлену порожнину?
a. Кюретою
*b. Амальгамтрегером
c. Екскаватором
d. Штопфером
e. Гладилкою

136. Укажіть, за допомогою якої групи матеріалів лікарю-стоматологу найдоцільніше зняти відбиток для виготовлення металокерамічної коронки.
a. Гіпсу медичного
b. Композитних матеріалів
*c. Силіконових відбиткових матеріалів
d. Термопластичних мас
e. Альгінатних відбиткових матеріалів

137. Яка кістка належить до кісток лицьового черепа?
a. Решітчата
*b. Вилична (парна)
c. Клиноподібна
d. Лобова
e. Тім'яна (парна)

138. Дівчина віком 16 років під час тренування на спортивній секції отримала травму. Скаржиться на біль у ділянці нижньої щелепи праворуч. Під час огляду порушення цілісності шкірних покривів не виявлено, спостерігається незначний набряк у ділянці тіла нижньої щелепи праворуч, відкривання рота не обмежене. Яку невідкладну допомогу треба надати в цьому разі?
a. Компрес 2-5%-им розчином натрію гідрокарбонату
b. Обробити ділянку шкіри антисептиком
c. Застосувати слабодезінфікуючу мазь
d. Призначити протинабрякову терапію
*e. Холод на травмовану ділянку в перші 30 хв

139. У клініку хірургічної стоматології звернувся пацієнт для видалення зуба 13. Які щипці треба приготувати лікарю-стоматологу-хірургу для проведення цієї операції?
a. Зігнуті по ребру із щічками, що змикаються
b. Зігнуті по ребру із щічками, що не змикаються
c. Багнетоподібні
*d. Прямі
e. S-подібні

140. Під час виконання азопірамової проби протягом 1 хв на одному інструменті з усієї партії з'явилося фіолетово-бузкове забарвлення. Що потрібно зробити в цьому разі?
a. Простерилізувати всі інструменти, за винятком того, на якому виявилася позитивна азопірамова проба
b. Промити інструмент під проточною водою
*c. Здійснити повторне передстерилізаційне очищення всієї партії інструментів
d. Промити всю партію інструментів під проточною водою
e. Ополоснути інструмент дистильованою водою та висушити

141. Як називається патологічний процес, що розвивається після прорізування зубів і характеризується демінералізацією та руйнуванням твердих тканин зуба із подальшим утворенням дефекту у вигляді порожнини.
a. Остеомієліт
b. Пародонтит
c. Пульпіт
d. Періодонтит
*e. Карієс

142. Вагітна жінка віком 25 років скаржиться на появу білих плям на передніх зубах верхньої щелепи, що з'явилися на п'ятому місяці вагітності. Для диференційної діагностики захворювання лікар вирішив провести кольоровий тест. Який барвник треба підготувати для проведення тесту?
*a. 2%-ий розчин метиленового синього
b. 0,2%-ий розчин хлоргексидину
c. 2%-ий розчин фтористого натрію
d. Йодовмісний розчин Шіллера-Писарєва
e. Йодинол

143. Пацієнт скаржиться на постійний ниючий біль у ділянці видаленого зуба 46, неприємний запах з рота. З анамнезу відомо, що п'ять днів тому проведено видалення зуба 46. Об'єктивно спостерігається: комірка видаленого зуба виповнена залишками згустка сірого кольору, слизова оболонка набрякла, гіперемована. Який найімовірніший діагноз?
a. Гострий періостит
b. Хронічний остеомієліт
*c. Гострий альвеоліт
d. Невропатія трійчастого нерва
e. Гострий остеомієліт

144. Під час профілактичного огляду пацієнта на ортопантомограмі в ділянці верхівки кореня зуба 12 виявлено осередок просвітлення кісткової тканини з нечіткими межами у вигляді язиків полум'я. Об'єктивно спостерігається: зуб змінений у кольорі, на яснах у ділянці проєкції верхівки кореня наявний рубець. Для якого захворювання характерна ця рентгенологічна картина?
a. Хронічний гангренозний пульпіт
*b. Хронічний гранулюючий періодонтит
c. Хронічний гіпертрофічний пульпіт
d. Хронічний фіброзний періодонтит
e. Хронічний гранулематозний періодонтит

145. До комплексної програми профілактики основних стоматологічних захворювань входить обстеження стану тканин пародонту. Який діагностичний індекс треба застосувати, щоб оцінити потребу в лікуванні захворювань тканин пародонту в дітей віком 15 років?
a. PMA (Парма)
*b. CPITN (ВООЗ)
c. PІ (Рассела)
d. Індекс Рамф'єрда
e. OHІ-S (Гріна-Вермільйона)

146. Пацієнту проводиться ендодонтичне лікування зуба 43. Для антисептичного оброблення та видалення ошурків з кореневого каналу використовується розчин гіпохлориту натрію. Яка концентрація цього антисептика використовується для іригації кореневого каналу?
*a. 3%
b. 12%
c. 6%
d. 9%
e. 0,03%

147. Укажіть, яке ускладнення може виникнути під час проведення операції видалення зубів нижньої щелепи.
*a. Перелом коронки або кореня зуба
b. Проштовхування зуба в гайморову пазуху
c. Неврит нижньоальвеолярного нерва
d. Альвеоліт лунки зуба
e. Відламування горба щелепи

148. У пацієнтки під час огляду виявлено глибоку каріозну порожнину на жувальній поверхні зуба 35 зі світлим розм'якшеним дентином. Зондування дна каріозної порожнини зуба дещо болюче. Який інструмент треба вибрати для некректомії?
*a. Екскаватор
b. Гладилку
c. Алмазний бор
d. Зонд
e. Штопфер

149. Яка помилка, що виникла під час препарування каріозної порожнини, може викликати виникнення вторинного карієсу?
a. Обламування стінки каріозної порожнини
b. Перфорація дна каріозної порожнини
c. Ушкодження бором прилеглих зубів
*d. Недостатнє препарування
e. Перфорація стінки каріозної порожнини

150. Чим обумовлена поява трем та діастем між молочними зубами в період підготовки заміни їх на постійні?
*a. Ростом щелеп, більшим розміром зачатків постійних зубів
b. Короткими комірковими відростками щелеп
c. Подовженими комірковими відростками щелеп
d. Надмірним жувальним навантаженням
e. Широкою коронковою частиною молочного зуба

